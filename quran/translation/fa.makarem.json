{"quran": {"sura": [
  {
    "aya": [
      {
        "index": 1,
        "text": "به نام خداوند بخشنده بخشایشگر"
      },
      {
        "index": 2,
        "text": "ستایش مخصوص خداوندی است که پروردگار جهانیان است."
      },
      {
        "index": 3,
        "text": "(خداوندی که) بخشنده و بخشایشگر است (و رحمت عام و خاصش همگان را فرا گرفته)."
      },
      {
        "index": 4,
        "text": "(خداوندی که) مالک روز جزاست."
      },
      {
        "index": 5,
        "text": "(پروردگارا!) تنها تو را می\u200cپرستیم؛ و تنها از تو یاری می\u200cجوییم."
      },
      {
        "index": 6,
        "text": "ما را به راه راست هدایت کن..."
      },
      {
        "index": 7,
        "text": "راه کسانی که آنان را مشمول نعمت خود ساختی؛ نه کسانی که بر آنان غضب کرده\u200cای؛ و نه گمراهان."
      }
    ],
    "index": 1
  },
  {
    "aya": [
      {
        "index": 1,
        "text": "الم (بزرگ است خداوندی که این کتاب عظیم را، از حروف ساده الفبا به وجود آورده)."
      },
      {
        "index": 2,
        "text": "آن کتاب با عظمتی است که شک در آن راه ندارد؛ و مایه هدایت پرهیزکاران است."
      },
      {
        "index": 3,
        "text": "(پرهیزکاران) کسانی هستند که به غیب [=آنچه از حس پوشیده و پنهان است\u200c] ایمان می\u200cآورند؛ و نماز را برپا می\u200cدارند؛ و از تمام نعمتها و مواهبی که به آنان روزی داده\u200cایم، انفاق می\u200cکنند."
      },
      {
        "index": 4,
        "text": "و آنان که به آنچه بر تو نازل شده، و آنچه پیش از تو (بر پیامبران پیشین) نازل گردیده، ایمان می\u200cآورند؛ و به رستاخیز یقین دارند."
      },
      {
        "index": 5,
        "text": "آنان بر طریق هدایت پروردگارشانند؛ و آنان رستگارانند."
      },
      {
        "index": 6,
        "text": "کسانی که کافر شدند، برای آنان تفاوت نمی\u200cکند که آنان را (از عذاب الهی) بترسانی یا نترسانی؛ ایمان نخواهند آورد."
      },
      {
        "index": 7,
        "text": "خدا بر دلها و گوشهای آنان مهر نهاده؛ و بر چشمهایشان پرده\u200cای افکنده شده؛ و عذاب بزرگی در انتظار آنهاست."
      },
      {
        "index": 8,
        "text": "گروهی از مردم کسانی هستند که می\u200cگویند: «به خدا و روز رستاخیز ایمان آورده\u200cایم.» در حالی که ایمان ندارند."
      },
      {
        "index": 9,
        "text": "می\u200cخواهند خدا و مؤمنان را فریب دهند؛ در حالی که جز خودشان را فریب نمی\u200cدهند؛ (اما) نمی\u200cفهمند."
      },
      {
        "index": 10,
        "text": "در دلهای آنان یک نوع بیماری است؛ خداوند بر بیماری آنان افزوده؛ و به خاطر دروغهایی که میگفتند، عذاب دردناکی در انتظار آنهاست."
      },
      {
        "index": 11,
        "text": "و هنگامی که به آنان گفته شود: «در زمین فساد نکنید» می\u200cگویند: «ما فقط اصلاح\u200cکننده\u200cایم»!"
      },
      {
        "index": 12,
        "text": "آگاه باشید! اینها همان مفسدانند؛ ولی نمی\u200cفهمند."
      },
      {
        "index": 13,
        "text": "و هنگامی که به آنان گفته شود: «همانند (سایر) مردم ایمان بیاورید!» می\u200cگویند: «آیا همچون ابلهان ایمان بیاوریم؟!» بدانید اینها همان ابلهانند ولی نمی\u200cدانند!"
      },
      {
        "index": 14,
        "text": "و هنگامی که افراد باایمان را ملاقات می\u200cکنند، و می\u200cگویند: «ما ایمان آورده\u200cایم!» (ولی) هنگامی که با شیطانهای خود خلوت می\u200cکنند، می\u200cگویند: «ما با شمائیم! ما فقط (آنها را) مسخره می\u200cکنیم!»"
      },
      {
        "index": 15,
        "text": "خداوند آنان را استهزا می\u200cکند؛ و آنها را در طغیانشان نگه می\u200cدارد، تا سرگردان شوند."
      },
      {
        "index": 16,
        "text": "آنان کسانی هستند که «هدایت» را به «گمراهی» فروخته\u200cاند؛ و (این) تجارت آنها سودی نداده؛ و هدایت نیافته\u200cاند."
      },
      {
        "index": 17,
        "text": "آنان [= منافقان\u200c] همانند کسی هستند که آتشی افروخته (تا در بیابان تاریک، راه خود را پیدا کند)، ولی هنگامی که آتش اطراف او را روشن ساخت، خداوند (طوفانی می\u200cفرستد و) آن را خاموش می\u200cکند؛ و در تاریکیهای وحشتناکی که چشم کار نمی\u200cکند، آنها را رها می\u200cسازد."
      },
      {
        "index": 18,
        "text": "آنها کران، گنگها و کورانند؛ لذا (از راه خطا) بازنمی\u200cگردند!"
      },
      {
        "index": 19,
        "text": "یا همچون بارانی از آسمان، که در شب تاریک همراه با رعد و برق و صاعقه (بر سر رهگذران) ببارد. آنها از ترس مرگ، انگشتانشان را در گوشهای خود می\u200cگذارند؛ تا صدای صاعقه را نشنوند. و خداوند به کافران احاطه دارد (و در قبضه قدرت او هستند)."
      },
      {
        "index": 20,
        "text": "(روشنائی خیره کننده) برق، نزدیک است چشمانشان را برباید. هر زمان که (برق جستن می\u200cکند، و صفحه بیابان را) برای آنها روشن می\u200cسازد، (چند گامی) در پرتو آن راه می\u200cروند؛ و چون خاموش می\u200cشود، توقف می\u200cکنند. و اگر خدا بخواهد، گوش و چشم آنها را از بین می\u200cبرد؛ چرا که خداوند بر هر چیز تواناست."
      },
      {
        "index": 21,
        "text": "ای مردم! پروردگار خود را پرستش کنید؛ آن کس که شما، و کسانی را که پیش از شما بودند آفرید، تا پرهیزکار شوید."
      },
      {
        "index": 22,
        "text": "آن کس که زمین را بستر شما، و آسمان [= جو زمین\u200c] را همچون سقفی بالای سر شما قرار داد؛ و از آسمان آبی فرو فرستاد؛ و به وسیله آن، میوه\u200cها را پرورش داد؛ تا روزی شما باشد. بنابر این، برای خدا همتایانی قرار ندهید، در حالی که می\u200cدانید (هیچ یک از آنها، نه شما را آفریده\u200cاند، و نه شما را روزی می\u200cدهند)."
      },
      {
        "index": 23,
        "text": "و اگر در باره آنچه بر بنده خود [= پیامبر] نازل کرده\u200cایم شک و تردید دارید، (دست کم) یک سوره همانند آن بیاورید؛ و گواهان خود را - غیر خدا - برای این کار، فرا خوانید اگر راست می\u200cگویید!"
      },
      {
        "index": 24,
        "text": "پس اگر چنین نکنید - که هرگز نخواهید کرد - از آتشی بترسید که هیزم آن، بدنهای مردم (گنهکار) و سنگها [= بتها] است، و برای کافران، آماده شده است!"
      },
      {
        "index": 25,
        "text": "به کسانی که ایمان آورده، و کارهای شایسته انجام داده\u200cاند، بشارت ده که باغهایی از بهشت برای آنهاست که نهرها از زیر درختانش جاریست. هر زمان که میوه\u200cای از آن، به آنان داده شود، می\u200cگویند: «این همان است که قبلا به ما روزی داده شده بود. (ولی اینها چقدر از آنها بهتر و عالیتر است.)» و میوه\u200cهایی که برای آنها آورده می\u200cشود، همه (از نظر خوبی و زیبایی) یکسانند. و برای آنان همسرانی پاک و پاکیزه است، و جاودانه در آن خواهند بود."
      },
      {
        "index": 26,
        "text": "خداوند از این که (به موجودات ظاهرا کوچکی مانند) پشه، و حتی کمتر از آن، مثال بزند شرم نمی\u200cکند. (در این میان) آنان که ایمان آورده\u200cاند، می\u200cدانند که آن، حقیقتی است از طرف پروردگارشان؛ و اما آنها که راه کفر را پیموده\u200cاند، (این موضوع را بهانه کرده) می\u200cگویند: «منظور خداوند از این مثل چه بوده است؟!» (آری،) خدا جمع زیادی را با آن گمراه، و گروه بسیاری را هدایت می\u200cکند؛ ولی تنها فاسقان را با آن گمراه می\u200cسازد!"
      },
      {
        "index": 27,
        "text": "فاسقان کسانی هستند که پیمان خدا را، پس از محکم ساختن آن، میشکنند؛ و پیوندهایی را که خدا دستور داده برقرار سازند، قطع نموده، و در روی زمین فساد میکنند؛ اینها زیانکارانند."
      },
      {
        "index": 28,
        "text": "چگونه به خداوند کافر می\u200cشوید؟! در حالی که شما مردگان (و اجسام بی\u200cروحی) بودید، و او شما را زنده کرد؛ سپس شما را می\u200cمیراند؛ و بار دیگر شما را زنده می\u200cکند؛ سپس به سوی او بازگردانده می\u200cشوید. (بنابر این، نه حیات و زندگی شما از شماست، و نه مرگتان؛ آنچه دارید از خداست)."
      },
      {
        "index": 29,
        "text": "او خدایی است که همه آنچه را (از نعمتها) در زمین وجود دارد، برای شما آفرید؛ سپس به آسمان پرداخت؛ و آنها را به صورت هفت آسمان مرتب نمود؛ و او به هر چیز آگاه است."
      },
      {
        "index": 30,
        "text": "(به خاطر بیاور) هنگامی را که پروردگارت به فرشتگان گفت: «من در روی زمین، جانشینی [= نماینده\u200cای\u200c] قرار خواهم داد.» فرشتگان گفتند: «پروردگارا!» آیا کسی را در آن قرار می\u200cدهی که فساد و خونریزی کند؟! (زیرا موجودات زمینی دیگر، که قبل از این آدم وجود داشتند نیز، به فساد و خونریزی آلوده شدند. اگر هدف از آفرینش این انسان، عبادت است،) ما تسبیح و حمد تو را بجا می\u200cآوریم، و تو را تقدیس می\u200cکنیم.» پروردگار فرمود: «من حقایقی را می\u200cدانم که شما نمی\u200cدانید.»"
      },
      {
        "index": 31,
        "text": "سپس علم اسماء [= علم اسرار آفرینش و نامگذاری موجودات\u200c] را همگی به آدم آموخت. بعد آنها را به فرشتگان عرضه داشت و فرمود: «اگر راست می\u200cگویید، اسامی اینها را به من خبر دهید!»"
      },
      {
        "index": 32,
        "text": "فرشتگان عرض کردند: «منزهی تو! ما چیزی جز آنچه به ما تعلیم داده\u200cای، نمی\u200cدانیم؛ تو دانا و حکیمی.»"
      },
      {
        "index": 33,
        "text": "فرمود: «ای آدم! آنان را از اسامی (و اسرار) این موجودات آگاه کن.» هنگامی که آنان را آگاه کرد، خداوند فرمود: «آیا به شما نگفتم که من، غیب آسمانها و زمین را میدانم؟! و نیز میدانم آنچه را شما آشکار میکنید، و آنچه را پنهان میداشتید!»"
      },
      {
        "index": 34,
        "text": "و (یاد کن) هنگامی را که به فرشتگان گفتیم: «برای آدم سجده و خضوع کنید!» همگی سجده کردند؛ جز ابلیس که سر باز زد، و تکبر ورزید، (و به خاطر نافرمانی و تکبرش) از کافران شد."
      },
      {
        "index": 35,
        "text": "و گفتیم: «ای آدم! تو با همسرت در بهشت سکونت کن؛ و از (نعمتهای) آن، از هر جا می\u200cخواهید، گوارا بخورید؛ (اما) نزدیک این درخت نشوید؛ که از ستمگران خواهید شد."
      },
      {
        "index": 36,
        "text": "پس شیطان موجب لغزش آنها از بهشت شد؛ و آنان را از آنچه در آن بودند، بیرون کرد. و (در این هنگام) به آنها گفتیم: «همگی (به زمین) فرود آیید! در حالی که بعضی دشمن دیگری خواهید بود. و برای شما در زمین، تا مدت معینی قرارگاه و وسیله بهره برداری خواهد بود.»"
      },
      {
        "index": 37,
        "text": "سپس آدم از پروردگارش کلماتی دریافت داشت؛ (و با آنها توبه کرد.) و خداوند توبه او را پذیرفت؛ چرا که خداوند توبه\u200cپذیر و مهربان است."
      },
      {
        "index": 38,
        "text": "گفتیم: «همگی از آن، فرود آیید! هرگاه هدایتی از طرف من برای شما آمد، کسانی که از آن پیروی کنند، نه ترسی بر آنهاست، و نه غمگین شوند.»"
      },
      {
        "index": 39,
        "text": "و کسانی که کافر شدند، و آیات ما را دروغ پنداشتند اهل دوزخند؛ و همیشه در آن خواهند بود."
      },
      {
        "index": 40,
        "text": "ای فرزندان اسرائیل! نعمتهایی را که به شما ارزانی داشتم به یاد آورید! و به پیمانی که با من بسته\u200cاید وفا کنید، تا من نیز به پیمان شما وفا کنم. (و در راه انجام وظیفه، و عمل به پیمانها) تنها از من بترسید!"
      },
      {
        "index": 41,
        "text": "و به آنچه نازل کرده\u200cام [= قرآن\u200c] ایمان بیاورید! که نشانه\u200cهای آن، با آنچه در کتابهای شماست، مطابقت دارد؛ و نخستین کافر به آن نباشید! و آیات مرا به بهای ناچیزی نفروشید! (و به خاطر درآمد مختصری، نشانه\u200cهای قرآن و پیامبر اسلام را، که در کتب شما موجود است، پنهان نکنید!) و تنها از من (و مخالفت دستورهایم) بترسید (نه از مردم)!"
      },
      {
        "index": 42,
        "text": "و حق را با باطل نیامیزید! و حقیقت را با اینکه می\u200cدانید کتمان نکنید!"
      },
      {
        "index": 43,
        "text": "و نماز را بپا دارید، و زکات را بپردازید، و همراه رکوع کنندگان رکوع کنید (و نماز را با جماعت بگزارید)!"
      },
      {
        "index": 44,
        "text": "آیا مردم را به نیکی (و ایمان به پیامبری که صفات او آشکارا در تورات آمده) دعوت می\u200cکنید، اما خودتان را فراموش می\u200cنمایید؛ با اینکه شما کتاب (آسمانی) را می\u200cخوانید! آیا نمی\u200cاندیشید؟!"
      },
      {
        "index": 45,
        "text": "از صبر و نماز یاری جوئید؛ (و با استقامت و مهار هوسهای درونی و توجه به پروردگار، نیرو بگیرید؛) و این کار، جز برای خاشعان، گران است."
      },
      {
        "index": 46,
        "text": "آنها کسانی هستند که می\u200cدانند دیدارکننده پروردگار خویشند، و به سوی او بازمی\u200cگردند."
      },
      {
        "index": 47,
        "text": "ای بنی اسرائیل! نعمتهایی را که به شما ارزانی داشتم به خاطر بیاورید؛ و (نیز به یاد آورید که) من، شما را بر جهانیان، برتری بخشیدم."
      },
      {
        "index": 48,
        "text": "و از آن روز بترسید که کسی مجازات دیگری را نمی\u200cپذیرد و نه از او شفاعت پذیرفته می\u200cشود؛ و نه غرامت از او قبول خواهد شد؛ و نه یاری می\u200cشوند."
      },
      {
        "index": 49,
        "text": "و (نیز به یاد آورید) آن زمان که شما را از چنگال فرعونیان رهایی بخشیدیم؛ که همواره شما را به بدترین صورت آزار می\u200cدادند: پسران شما را سر می\u200cبریدند؛ و زنان شما را (برای کنیزی) زنده نگه می\u200cداشتند. و در اینها، آزمایش بزرگی از طرف پروردگارتان برای شما بود."
      },
      {
        "index": 50,
        "text": "و (به خاطر بیاورید) هنگامی را که دریا را برای شما شکافتیم؛ و شما را نجات دادیم؛ و فرعونیان را غرق ساختیم؛ در حالی که شما تماشا می\u200cکردید."
      },
      {
        "index": 51,
        "text": "و (به یاد آورید) هنگامی را که با موسی چهل شب وعده گذاردیم؛ (و او، برای گرفتن فرمانهای الهی، به میعادگاه آمد؛) سپس شما گوساله را بعد از او (معبود خود) انتخاب نمودید؛ در حالی که ستمکار بودید."
      },
      {
        "index": 52,
        "text": "سپس شما را بعد از آن بخشیدیم؛ شاید شکر (این نعمت را) بجا آورید."
      },
      {
        "index": 53,
        "text": "و (نیز به خاطر آورید) هنگامی را که به موسی، کتاب و وسیله تشخیص (حق از باطل) را دادیم؛ تا هدایت شوید."
      },
      {
        "index": 54,
        "text": "و زمانی را که موسی به قوم خود گفت: «ای قوم من! شما با انتخاب گوساله (برای پرستش) به خود ستم کردید! پس توبه کنید؛ و به سوی خالق خود باز گردید! و خود را [=یکدیگر را] به قتل برسانید! این کار، برای شما در پیشگاه پروردگارتان بهتر است.» سپس خداوند توبه شما را پذیرفت؛ زیرا که او توبه\u200cپذیر و رحیم است."
      },
      {
        "index": 55,
        "text": "و (نیز به یاد آورید) هنگامی را که گفتید: «ای موسی! ما هرگز به تو ایمان نخواهیم آورد؛ مگر اینکه خدا را آشکارا (با چشم خود) ببینیم!» پس صاعقه شما را گرفت؛ در حالی که تماشا می\u200cکردید."
      },
      {
        "index": 56,
        "text": "سپس شما را پس از مرگتان، حیات بخشیدیم؛ شاید شکر (نعمت او را) بجا آورید."
      },
      {
        "index": 57,
        "text": "و ابر را بر شما سایبان قرار دادیم؛ و «من» [= شیره مخصوص و لذیذ درختان] و «سلوی» [= مرغان مخصوص شبیه کبوتر] را بر شما فرستادیم؛ (و گفتیم:) «از نعمتهای پاکیزه\u200cای که به شما روزی داده\u200cایم بخورید!» (ولی شما کفران کردید!) آنها به ما ستم نکردند؛ بلکه به خود ستم می\u200cنمودند."
      },
      {
        "index": 58,
        "text": "و (به خاطر بیاورید) زمانی را که گفتیم: «در این شهر [= بیت المقدس\u200c] وارد شوید! و از نعمتهای فراوان آن، هر چه می\u200cخواهید بخورید! و از در (معبد بیت المقدس) با خضوع و خشوع وارد گردید! و بگویید: «خداوندا! گناهان ما را بریز!» تا خطاهای شما را ببخشیم؛ و به نیکوکاران پاداش بیشتری خواهیم داد.»"
      },
      {
        "index": 59,
        "text": "اما افراد ستمگر، این سخن را که به آنها گفته شده بود، تغییر دادند؛ (و به جای آن، جمله استهزاآمیزی گفتند؛) لذا بر ستمگران، در برابر این نافرمانی، عذابی از آسمان فرستادیم."
      },
      {
        "index": 60,
        "text": "و (به یاد آورید) زمانی را که موسی برای قوم خویش، آب طلبید، به او دستور دادیم: «عصای خود را بر آن سنگ مخصوص بزن!» ناگاه دوازده چشمه آب از آن جوشید؛ آن\u200cگونه که هر یک (از طوایف دوازده\u200cگانه بنی اسرائیل)، چشمه مخصوص خود را می\u200cشناختند! (و گفتیم:) «از روزیهای الهی بخورید و بیاشامید! و در زمین فساد نکنید!»"
      },
      {
        "index": 61,
        "text": "و (نیز به خاطر بیاورید) زمانی را که گفتید: «ای موسی! هرگز حاضر نیستیم به یک نوع غذا اکتفا کنیم! از خدای خود بخواه که از آنچه زمین می\u200cرویاند، از سبزیجات و خیار و سیر و عدس و پیازش، برای ما فراهم سازد.» موسی گفت: «آیا غذای پست\u200cتر را به جای غذای بهتر انتخاب می\u200cکنید؟! (اکنون که چنین است، بکوشید از این بیابان) در شهری فرود آئید؛ زیرا هر چه خواستید، در آنجا برای شما هست.» و (مهر) ذلت و نیاز، بر پیشانی آنها زده شد؛ و باز گرفتار خشم خدائی شدند؛ چرا که آنان نسبت به آیات الهی، کفر می\u200cورزیدند؛ و پیامبران را به ناحق می\u200cکشتند. اینها به خاطر آن بود که گناهکار و متجاوز بودند."
      },
      {
        "index": 62,
        "text": "کسانی که (به پیامبر اسلام) ایمان آورده\u200cاند، و کسانی که به آئین یهود گرویدند و نصاری و صابئان [= پیروان یحیی\u200c] هر گاه به خدا و روز رستاخیز ایمان آورند، و عمل صالح انجام دهند، پاداششان نزد پروردگارشان مسلم است؛ و هیچ\u200cگونه ترس و اندوهی برای آنها نیست. (هر کدام از پیروان ادیان الهی، که در عصر و زمان خود، بر طبق وظایف و فرمان دین عمل کرده\u200cاند، مأجور و رستگارند.)"
      },
      {
        "index": 63,
        "text": "و (به یاد آورید) زمانی را که از شما پیمان گرفتیم؛ و کوه طور را بالای سر شما قرار دادیم؛ (و به شما گفتیم:) «آنچه را (از آیات و دستورهای خداوند) به شما داده\u200cایم، با قدرت بگیرید؛ و آنچه را در آن است به یاد داشته باشید (و به آن عمل کنید)؛ شاید پرهیزکار شوید!»"
      },
      {
        "index": 64,
        "text": "سپس شما پس از این، روگردان شدید؛ و اگر فضل و رحمت خداوند بر شما نبود، از زیانکاران بودید."
      },
      {
        "index": 65,
        "text": "به طور قطع از حال کسانی از شما، که در روز شنبه نافرمانی و گناه کردند، آگاه شده\u200cاید! ما به آنها گفتیم: «به صورت بوزینه\u200cهایی طردشده درآیید!»"
      },
      {
        "index": 66,
        "text": "ما این کیفر را درس عبرتی برای مردم آن زمان و نسلهای بعد از آنان، و پند و اندرزی برای پرهیزکاران قرار دادیم."
      },
      {
        "index": 67,
        "text": "و (به یاد آورید) هنگامی را که موسی به قوم خود گفت: «خداوند به شما دستور می\u200cدهد ماده\u200cگاوی را ذبح کنید (و قطعه\u200cای از بدن آن را به مقتولی که قاتل او شناخته نشده بزنید، تا زنده شود و قاتل خویش را معرفی کند؛ و غوغا خاموش گردد.)» گفتند: «آیا ما را مسخره می\u200cکنی؟» (موسی) گفت: «به خدا پناه می\u200cبرم از اینکه از جاهلان باشم!»"
      },
      {
        "index": 68,
        "text": "گفتند: «(پس) از خدای خود بخواه که برای ما روشن کند این ماده\u200cگاو چگونه ماده\u200cگاوی باشد؟» گفت: خداوند می\u200cفرماید: «ماده\u200cگاوی است که نه پیر و از کار افتاده باشد، و نه بکر و جوان؛ بلکه میان این دو باشد. آنچه به شما دستور داده شده، (هر چه زودتر) انجام دهید.»"
      },
      {
        "index": 69,
        "text": "گفتند: «از پروردگار خود بخواه که برای ما روشن سازد رنگ آن چگونه باشد؟ «گفت: خداوند می\u200cگوید: «گاوی باشد زرد یکدست، که رنگ آن، بینندگان را شاد و مسرور سازد.»"
      },
      {
        "index": 70,
        "text": "گفتند: «از خدایت بخواه برای ما روشن کند که چگونه گاوی باید باشد؟ زیرا این گاو برای ما مبهم شده! و اگر خدا بخواهد ما هدایت خواهیم شد!»"
      },
      {
        "index": 71,
        "text": "گفت: خداوند می\u200cفرماید: «گاوی باشد که نه برای شخم زدن رام شده؛ و نه برای زراعت آبکشی کند؛ از هر عیبی برکنار باشد، و حتی هیچ\u200cگونه رنگ دیگری در آن نباشد.» گفتند: «الان حق مطلب را آوردی!» سپس (چنان گاوی را پیدا کردند و) آن را سر بریدند؛ ولی مایل نبودند این کار را انجام دهند."
      },
      {
        "index": 72,
        "text": "و (به یاد آورید) هنگامی را که فردی را به قتل رساندید؛ سپس درباره (قاتل) او به نزاع پرداختید؛ و خداوند آنچه را مخفی می\u200cداشتید، آشکار می\u200cسازد."
      },
      {
        "index": 73,
        "text": "سپس گفتیم: «قسمتی از گاو را به مقتول بزنید! (تا زنده شود، و قاتل را معرفی کند.) خداوند این\u200cگونه مردگان را زنده می\u200cکند؛ و آیات خود را به شما نشان می\u200cدهد؛ شاید اندیشه کنید!»"
      },
      {
        "index": 74,
        "text": "سپس دلهای شما بعد از این واقعه سخت شد؛ همچون سنگ، یا سخت\u200cتر! چرا که پاره\u200cای از سنگها می\u200cشکافد، و از آن نهرها جاری می\u200cشود؛ و پاره\u200cای از آنها شکاف برمی\u200cدارد، و آب از آن تراوش می\u200cکند؛ و پاره\u200cای از خوف خدا (از فراز کوه) به زیر می\u200cافتد؛ (اما دلهای شما، نه از خوف خدا می\u200cتپد، و نه سرچشمه علم و دانش و عواطف انسانی است!) و خداوند از اعمال شما غافل نیست."
      },
      {
        "index": 75,
        "text": "آیا انتظار دارید به (آئین) شما ایمان بیاورند، با اینکه عده\u200cای از آنان، سخنان خدا را می\u200cشنیدند و پس از فهمیدن، آن را تحریف می\u200cکردند، در حالی که علم و اطلاع داشتند؟!"
      },
      {
        "index": 76,
        "text": "و هنگامی که مؤمنان را ملاقات کنند، می\u200cگویند: «ایمان آورده\u200cایم.» ولی هنگامی که با یکدیگر خلوت می\u200cکنند، (بعضی به بعضی دیگر اعتراض کرده،) می\u200cگویند: «چرا مطالبی را که خداوند (در باره صفات پیامبر اسلام) برای شما بیان کرد، به مسلمانان بازگو می\u200cکنید تا (روز رستاخیز) در پیشگاه خدا، بر ضد شما به آن استدلال کنند؟! آیا نمی\u200cفهمید؟!»"
      },
      {
        "index": 77,
        "text": "آیا اینها نمی\u200cدانند خداوند آنچه را پنهان می\u200cدارند یا آشکار می\u200cکنند می\u200cداند؟!"
      },
      {
        "index": 78,
        "text": "و پاره\u200cای از آنان عوامانی هستند که کتاب خدا را جز یک مشت خیالات و آرزوها نمی\u200cدانند؛ و تنها به پندارهایشان دل بسته\u200cاند."
      },
      {
        "index": 79,
        "text": "پس وای بر آنها که نوشته\u200cای با دست خود می\u200cنویسند، سپس می\u200cگویند: «این، از طرف خداست.» تا آن را به بهای کمی بفروشند. پس وای بر آنها از آنچه با دست خود نوشتند؛ و وای بر آنان از آنچه از این راه به دست می\u200cآورند!"
      },
      {
        "index": 80,
        "text": "و گفتند: «هرگز آتش دوزخ، جز چند روزی، به ما نخواهد رسید.» بگو: «آیا پیمانی از خدا گرفته\u200cاید؟! -و خداوند هرگز از پیمانش تخلف نمی\u200cورزد- یا چیزی را که نمی\u200cدانید به خدا نسبت می\u200cدهید»؟!"
      },
      {
        "index": 81,
        "text": "آری، کسانی که کسب گناه کنند، و آثار گناه، سراسر وجودشان را بپوشاند، آنها اهل آتشند؛ و جاودانه در آن خواهند بود."
      },
      {
        "index": 82,
        "text": "و آنها که ایمان آورده، و کارهای شایسته انجام داده\u200cاند، آنان اهل بهشتند؛ و همیشه در آن خواهند ماند."
      },
      {
        "index": 83,
        "text": "و (به یاد آورید) زمانی را که از بنی اسرائیل پیمان گرفتیم که جز خداوند یگانه را پرستش نکنید؛ و به پدر و مادر و نزدیکان و یتیمان و بینوایان نیکی کنید؛ و به مردم نیک بگویید؛ نماز را برپا دارید؛ و زکات بدهید. سپس (با اینکه پیمان بسته بودید) همه شما -جز عده کمی- سرپیچی کردید؛ و (از وفای به پیمان خود) روی\u200cگردان شدید."
      },
      {
        "index": 84,
        "text": "و هنگامی را که از شما پیمان گرفتیم که خون هم را نریزید؛ و یکدیگر را از سرزمین خود، بیرون نکنید. سپس شما اقرار کردید؛ (و بر این پیمان) گواه بودید."
      },
      {
        "index": 85,
        "text": "اما این شما هستید که یکدیگر را می\u200cکشید و جمعی از خودتان را از سرزمینشان بیرون می\u200cکنید؛ و در این گناه و تجاوز، به یکدیگر کمک می\u200cنمایید؛ (و اینها همه نقض پیمانی است که با خدا بسته\u200cاید) در حالی که اگر بعضی از آنها به صورت اسیران نزد شما آیند، فدیه می\u200cدهید و آنان را آزاد می\u200cسازید! با اینکه بیرون ساختن آنان بر شما حرام بود. آیا به بعضی از دستورات کتاب آسمانی ایمان می\u200cآورید، و به بعضی کافر می\u200cشوید؟! برای کسی از شما که این عمل (تبعیض در میان احکام و قوانین الهی) را انجام دهد، جز رسوایی در این جهان، چیزی نخواهد بود، و روز رستاخیز به شدیدترین عذابها گرفتار می\u200cشوند. و خداوند از آنچه انجام می\u200cدهید غافل نیست."
      },
      {
        "index": 86,
        "text": "اینها همان کسانند که آخرت را به زندگی دنیا فروخته\u200cاند؛ از این رو عذاب آنها تخفیف داده نمی\u200cشود؛ و کسی آنها را یاری نخواهد کرد."
      },
      {
        "index": 87,
        "text": "ما به موسی کتاب (تورات) دادیم؛ و بعد از او، پیامبرانی پشت سر هم فرستادیم؛ و به عیسی بن مریم دلایل روشن دادیم؛ و او را به وسیله روح القدس تأیید کردیم. آیا چنین نیست که هر زمان، پیامبری چیزی بر خلاف هوای نفس شما آورد، در برابر او تکبر کردید (و از ایمان آوردن به او خودداری نمودید)؛ پس عده\u200cای را تکذیب کرده، و جمعی را به قتل رساندید؟!"
      },
      {
        "index": 88,
        "text": "و (آنها از روی استهزا) گفتند: دلهای ما در غلاف است! (و ما از گفته تو چیزی نمی\u200cفهمیم. آری، همین طور است!) خداوند آنها را به خاطر کفرشان، از رحمت خود دور ساخته، (به همین دلیل، چیزی درک نمی\u200cکنند؛) و کمتر ایمان می\u200cآورند."
      },
      {
        "index": 89,
        "text": "و هنگامی که از طرف خداوند، کتابی برای آنها آمد که موافق نشانه\u200cهایی بود که با خود داشتند، و پیش از این، به خود نوید پیروزی بر کافران می\u200cدادند (که با کمک آن، بر دشمنان پیروز گردند.) با این همه، هنگامی که این کتاب، و پیامبری را که از قبل شناخته بودند نزد آنها آمد، به او کافر شدند؛ لعنت خدا بر کافران باد!"
      },
      {
        "index": 90,
        "text": "ولی آنها در مقابل بهای بدی، خود را فروختند؛ که به ناروا، به آیاتی که خدا فرستاده بود، کافر شدند. و معترض بودند، چرا خداوند به فضل خویش، بر هر کس از بندگانش بخواهد، آیات خود را نازل می\u200cکند؟! از این رو به خشمی بعد از خشمی (از سوی خدا) گرفتار شدند. و برای کافران مجازاتی خوارکننده است."
      },
      {
        "index": 91,
        "text": "و هنگامی که به آنها گفته شود: «به آنچه خداوند نازل فرموده، ایمان بیاورید!» می\u200cگویند: «ما به چیزی ایمان می\u200cآوریم که بر خود ما نازل شده است.» و به غیر آن، کافر می\u200cشوند؛ در حالی که حق است؛ و آیاتی را که بر آنها نازل شده، تصدیق می\u200cکند. بگو: «اگر (راست می\u200cگویید، و به آیاتی که بر خودتان نازل شده) ایمان دارید، پس چرا پیامبران خدا را پیش از این، به قتل می\u200cرساندید؟!»"
      },
      {
        "index": 92,
        "text": "و (نیز) موسی آن همه معجزات را برای شما آورد، و شما پس از (غیبت) او، گوساله را انتخاب کردید؛ در حالی که ستمگر بودید."
      },
      {
        "index": 93,
        "text": "و (به یاد آورید) زمانی را که از شما پیمان گرفتیم؛ و کوه طور را بالای سر شما برافراشتیم؛ (و گفتیم:) «این دستوراتی را که به شما داده\u200cایم محکم بگیرید، و درست بشنوید!» آنها گفتند: «شنیدیم؛ ولی مخالفت کردیم.» و دلهای آنها، بر اثر کفرشان، با محبت گوساله آمیخته شد. بگو: «ایمان شما، چه فرمان بدی به شما می\u200cدهد، اگر ایمان دارید!»"
      },
      {
        "index": 94,
        "text": "بگو: «اگر آن (چنان که مدعی هستید) سرای دیگر در نزد خدا، مخصوص شماست نه سایر مردم، پس آرزوی مرگ کنید اگر راست می\u200cگویید!»"
      },
      {
        "index": 95,
        "text": "ولی آنها، به خاطر اعمال بدی که پیش از خود فرستاده\u200cاند، هرگز آرزوی مرگ نخواهند کرد؛ و خداوند از ستمگران آگاه است."
      },
      {
        "index": 96,
        "text": "و آنها را حریص\u200cترین مردم -حتی حریصتر از مشرکان- بر زندگی (این دنیا، و اندوختن ثروت) خواهی یافت؛ (تا آنجا) که هر یک از آنها آرزو دارد هزار سال عمر به او داده شود! در حالی که این عمر طولانی، او را از کیفر (الهی) باز نخواهد داشت. و خداوند به اعمال آنها بیناست."
      },
      {
        "index": 97,
        "text": "(آنها می\u200cگویند: «چون فرشته\u200cای که وحی را بر تو نازل می\u200cکند، جبرئیل است، و ما با جبرئیل دشمن هستیم، به تو ایمان نمی\u200cآوریم!») بگو: «کسی که دشمن جبرئیل باشد (در حقیقت دشمن خداست) چرا که او به فرمان خدا، قرآن را بر قلب تو نازل کرده است؛ در حالی که کتب آسمانی پیشین را تصدیق می\u200cکند؛ و هدایت و بشارت است برای مؤمنان.»"
      },
      {
        "index": 98,
        "text": "کسی که دشمن خدا و فرشتگان و رسولان او و جبرئیل و میکائیل باشد (کافر است؛ و) خداوند دشمن کافران است."
      },
      {
        "index": 99,
        "text": "ما نشانه\u200cهای روشنی برای تو فرستادیم؛ و جز فاسقان کسی به آنها کفر نمی\u200cورزد."
      },
      {
        "index": 100,
        "text": "و آیا چنین نیست که هر بار آنها [=یهود] پیمانی (با خدا و پیامبر) بستند، جمعی آن را دور افکندند (و مخالفت کردند.) آری، بیشتر آنان ایمان نمی\u200cآورند."
      },
      {
        "index": 101,
        "text": "و هنگامی که فرستاده\u200cای از سوی خدا به سراغشان آمد، و با نشانه\u200cهایی که نزد آنها بود مطابقت داشت، جمعی از آنان که به آنها کتاب (آسمانی) داده شده بود، کتاب خدا را پشت سر افکندند؛ گویی هیچ از آن خبر ندارند!!"
      },
      {
        "index": 102,
        "text": "و (یهود) از آنچه شیاطین در عصر سلیمان بر مردم می\u200cخواندند پیروی کردند. سلیمان هرگز (دست به سحر نیالود؛ و) کافر نشد؛ ولی شیاطین کفر ورزیدند؛ و به مردم سحر آموختند. و (نیز یهود) از آنچه بر دو فرشته بابل «هاروت» و «ماروت»، نازل شد پیروی کردند. (آن دو، راه سحر کردن را، برای آشنایی با طرز ابطال آن، به مردم یاد می\u200cدادند. و) به هیچ کس چیزی یاد نمی\u200cدادند، مگر اینکه از پیش به او می\u200cگفتند: «ما وسیله آزمایشیم کافر نشو! (و از این تعلیمات، سوء استفاده نکن!)» ولی آنها از آن دو فرشته، مطالبی را می\u200cآموختند که بتوانند به وسیله آن، میان مرد و همسرش جدایی بیفکنند؛ ولی هیچ گاه نمی\u200cتوانند بدون اجازه خداوند، به انسانی زیان برسانند. آنها قسمتهایی را فرامی\u200cگرفتند که به آنان زیان می\u200cرسانید و نفعی نمی\u200cداد. و مسلما می\u200cدانستند هر کسی خریدار این گونه متاع باشد، در آخرت بهره\u200cای نخواهد داشت. و چه زشت و ناپسند بود آنچه خود را به آن فروختند، اگر می\u200cدانستند!!"
      },
      {
        "index": 103,
        "text": "و اگر آنها ایمان می\u200cآوردند و پرهیزکاری پیشه می\u200cکردند، پاداشی که نزد خداست، برای آنان بهتر بود، اگر آگاهی داشتند!!"
      },
      {
        "index": 104,
        "text": "ای افراد باایمان! (هنگامی که از پیغمبر تقاضای مهلت برای درک آیات قرآن می\u200cکنید) نگویید: «راعنا»؛ بلکه بگویید: «انظرنا». (زیرا کلمه اول، هم به معنی «ما را مهلت بده!»، و هم به معنی «ما را تحمیق کن!» می\u200cباشد؛ و دستاویزی برای دشمنان است.) و (آنچه به شما دستور داده می\u200cشود) بشنوید! و برای کافران (و استهزاکنندگان) عذاب دردناکی است."
      },
      {
        "index": 105,
        "text": "کافران اهل کتاب، و (همچنین) مشرکان، دوست ندارند که از سوی خداوند، خیر و برکتی بر شما نازل گردد؛ در حالی که خداوند، رحمت خود را به هر کس بخواهد، اختصاص می\u200cدهد؛ و خداوند، صاحب فضل بزرگ است."
      },
      {
        "index": 106,
        "text": "هر حکمی را نسخ کنیم، و یا نسخ آن را به تأخیر اندازیم، بهتر از آن، یا همانند آن را می\u200cآوریم. آیا نمی\u200cدانستی که خداوند بر هر چیز توانا است؟!"
      },
      {
        "index": 107,
        "text": "آیا نمی\u200cدانستی که حکومت آسمانها و زمین، از آن خداست؟! (و حق دارد هر گونه تغییر و تبدیلی در احکام خود طبق مصالح بدهد؟!) و جز خدا، ولی و یاوری برای شما نیست. (و اوست که مصلحت شما را می\u200cداند و تعیین می\u200cکند)."
      },
      {
        "index": 108,
        "text": "آیا می\u200cخواهید از پیامبر خود، همان تقاضای (نامعقولی را) بکنید که پیش از این، از موسی کردند؟! (و با این بهانه\u200cجویی\u200cها، از ایمان آوردن سر باز زدند.) کسی که کفر را به جای ایمان بپذیرد، از راه مستقیم (عقل و فطرت) گمراه شده است."
      },
      {
        "index": 109,
        "text": "بسیاری از اهل کتاب، از روی حسد -که در وجود آنها ریشه دوانده- آرزو می\u200cکردند شما را بعد از اسلام و ایمان، به حال کفر باز گردانند؛ با اینکه حق برای آنها کاملا روشن شده است. شما آنها را عفو کنید و گذشت نمایید؛ تا خداوند فرمان خودش (فرمان جهاد) را بفرستد؛ خداوند بر هر چیزی تواناست."
      },
      {
        "index": 110,
        "text": "و نماز را برپا دارید و زکات را ادا کنید؛ و هر کار خیری را برای خود از پیش می\u200cفرستید، آن را نزد خدا (در سرای دیگر) خواهید یافت؛ خداوند به اعمال شما بیناست."
      },
      {
        "index": 111,
        "text": "آنها گفتند: «هیچ کس، جز یهود یا نصاری، هرگز داخل بهشت نخواهد شد.» این آرزوی آنهاست! بگو: «اگر راست می\u200cگویید، دلیل خود را (بر این موضوع) بیاورید!»"
      },
      {
        "index": 112,
        "text": "آری، کسی که روی خود را تسلیم خدا کند و نیکوکار باشد، پاداش او نزد پروردگارش ثابت است؛ نه ترسی بر آنهاست و نه غمگین می\u200cشوند. (بنابر این، بهشت خدا در انحصار هیچ گروهی نیست.)"
      },
      {
        "index": 113,
        "text": "یهودیان گفتند: «مسیحیان هیچ موقعیتی (نزد خدا) ندارند»، و مسیحیان نیز گفتند: «یهودیان هیچ موقعیتی ندارند (و بر باطلند)»؛ در حالی که هر دو دسته، کتاب آسمانی را می\u200cخوانند (و باید از این گونه تعصبها برکنار باشند) افراد نادان (دیگر، همچون مشرکان) نیز، سخنی همانند سخن آنها داشتند! خداوند، روز قیامت، در باره آنچه در آن اختلاف داشتند، داوری می\u200cکند."
      },
      {
        "index": 114,
        "text": "کیست ستمکارتر از آن کس که از بردن نام خدا در مساجد او جلوگیری کرد و سعی در ویرانی آنها نمود؟! شایسته نیست آنان، جز با ترس و وحشت، وارد این (کانونهای عبادت) شوند. بهره آنها در دنیا (فقط) رسوایی است و در سرای دیگر، عذاب عظیم (الهی)!!"
      },
      {
        "index": 115,
        "text": "مشرق و مغرب، از آن خداست! و به هر سو رو کنید، خدا آنجاست! خداوند بی\u200cنیاز و داناست!"
      },
      {
        "index": 116,
        "text": "و (یهود و نصاری و مشرکان) گفتند: «خداوند، فرزندی برای خود انتخاب کرده است»! -منزه است او- بلکه آنچه در آسمانها و زمین است، از آن اوست؛ و همه در برابر او خاضعند!"
      },
      {
        "index": 117,
        "text": "هستی بخش آسمانها و زمین اوست! و هنگامی که فرمان وجود چیزی را صادر کند، تنها می\u200cگوید: «موجود باش!» و آن، فوری موجود می\u200cشود."
      },
      {
        "index": 118,
        "text": "افراد ناآگاه گفتند: «چرا خدا با ما سخن نمی\u200cگوید؟! و یا چرا آیه و نشانه\u200cای برای خود ما نمی\u200cآید؟!» پیشینیان آنها نیز، همین گونه سخن می\u200cگفتند؛ دلها و افکارشان مشابه یکدیگر است؛ ولی ما (به اندازه کافی) آیات و نشانه\u200cها را برای اهل یقین (و حقیقت\u200cجویان) روشن ساخته\u200cایم."
      },
      {
        "index": 119,
        "text": "ما تو را به حق، برای بشارت و بیم دادن (مردم جهان) فرستادیم؛ و تو مسئول (گمراهی) دوزخیان (پس از ابلاغ رسالت) نیستی!"
      },
      {
        "index": 120,
        "text": "هرگز یهود و نصاری از تو راضی نخواهند شد، (تا به طور کامل، تسلیم خواسته\u200cهای آنها شوی، و) از آیین (تحریف یافته) آنان، پیروی کنی. بگو: «هدایت، تنها هدایت الهی است!» و اگر از هوی و هوسهای آنان پیروی کنی، بعد از آنکه آگاه شده\u200cای، هیچ سرپرست و یاوری از سوی خدا برای تو نخواهد بود."
      },
      {
        "index": 121,
        "text": "کسانی که کتاب آسمانی به آنها داده\u200cایم [= یهود و نصاری\u200c] آن را چنان که شایسته آن است می\u200cخوانند؛ آنها به پیامبر اسلام ایمان می\u200cآورند؛ و کسانی که به او کافر شوند، زیانکارند."
      },
      {
        "index": 122,
        "text": "ای بنی اسرائیل! نعمت مرا، که به شما ارزانی داشتم، به یاد آورید! و (نیز به خاطر آورید) که من شما را بر جهانیان برتری بخشیدم!"
      },
      {
        "index": 123,
        "text": "از روزی بترسید که هیچ کس از دیگری دفاع نمی\u200cکند؛ و هیچ\u200cگونه عوضی از او قبول نمی\u200cشود؛ و شفاعت، او را سود نمی\u200cدهد؛ و (از هیچ سوئی) یاری نمی\u200cشوند!"
      },
      {
        "index": 124,
        "text": "(به خاطر آورید) هنگامی که خداوند، ابراهیم را با وسایل گوناگونی آزمود. و او به خوبی از عهده این آزمایشها برآمد. خداوند به او فرمود: «من تو را امام و پیشوای مردم قرار دادم!» ابراهیم عرض کرد: «از دودمان من (نیز امامانی قرار بده!)» خداوند فرمود: «پیمان من، به ستمکاران نمی\u200cرسد! (و تنها آن دسته از فرزندان تو که پاک و معصوم باشند، شایسته این مقامند)»."
      },
      {
        "index": 125,
        "text": "و (به خاطر بیاورید) هنگامی که خانه کعبه را محل بازگشت و مرکز امن و امان برای مردم قرار دادیم! و (برای تجدید خاطره،) از مقام ابراهیم، عبادتگاهی برای خود انتخاب کنید! و ما به ابراهیم و اسماعیل امر کردیم که: «خانه مرا برای طواف\u200cکنندگان و مجاوران و رکوع\u200cکنندگان و سجده\u200cکنندگان، پاک و پاکیزه کنید!»"
      },
      {
        "index": 126,
        "text": "و (به یاد آورید) هنگامی را که ابراهیم عرض کرد: «پروردگارا! این سرزمین را شهر امنی قرار ده! و اهل آن را -آنها که به خدا و روز بازپسین، ایمان آورده\u200cاند- از ثمرات (گوناگون)، روزی ده!» گفت: «(ما دعای تو را اجابت کردیم؛ و مؤمنان را از انواع برکات، بهره\u200cمند ساختیم؛) اما به آنها که کافر شدند، بهره کمی خواهیم داد؛ سپس آنها را به عذاب آتش می\u200cکشانیم؛ و چه بد سرانجامی دارند»"
      },
      {
        "index": 127,
        "text": "و (نیز به یاد آورید) هنگامی را که ابراهیم و اسماعیل، پایه\u200cهای خانه (کعبه) را بالا می\u200cبردند، (و می\u200cگفتند:) «پروردگارا! از ما بپذیر، که تو شنوا و دانایی!"
      },
      {
        "index": 128,
        "text": "پروردگارا! ما را تسلیم فرمان خود قرار ده! و از دودمان ما، امتی که تسلیم فرمانت باشند، به وجود آور! و طرز عبادتمان را به ما نشان ده و توبه ما را بپذیر، که تو توبه\u200cپذیر و مهربانی!"
      },
      {
        "index": 129,
        "text": "پروردگارا! در میان آنها پیامبری از خودشان برانگیز، تا آیات تو را بر آنان بخواند، و آنها را کتاب و حکمت بیاموزد، و پاکیزه کند؛ زیرا تو توانا و حکیمی (و بر این کار، قادری)!»"
      },
      {
        "index": 130,
        "text": "جز افراد سفیه و نادان، چه کسی از آیین ابراهیم، (با آن پاکی و درخشندگی،) روی\u200cگردان خواهد شد؟! ما او را در این جهان برگزیدیم؛ و او در جهان دیگر، از صالحان است."
      },
      {
        "index": 131,
        "text": "در آن هنگام که پروردگارش به او گفت: اسلام بیاور! (و در برابر حق، تسلیم باش! او فرمان پروردگار را، از جان و دل پذیرفت؛ و) گفت: «در برابر پروردگار جهانیان، تسلیم شدم.»"
      },
      {
        "index": 132,
        "text": "و ابراهیم و یعقوب (در واپسین لحظات عمر،) فرزندان خود را به این آیین، وصیت کردند؛ (و هر کدام به فرزندان خویش گفتند:) «فرزندان من! خداوند این آیین پاک را برای شما برگزیده است؛ و شما، جز به آیین اسلام [= تسلیم در برابر فرمان خدا] از دنیا نروید!»"
      },
      {
        "index": 133,
        "text": "آیا هنگامی که مرگ یعقوب فرا رسید، شما حاضر بودید؟! در آن هنگام که به فرزندان خود گفت: «پس از من، چه چیز را می\u200cپرستید؟» گفتند: «خدای تو، و خدای پدرانت، ابراهیم و اسماعیل و اسحاق، خداوند یکتا را، و ما در برابر او تسلیم هستیم.»"
      },
      {
        "index": 134,
        "text": "آنها امتی بودند که درگذشتند. اعمال آنان، مربوط به خودشان بود و اعمال شما نیز مربوط به خود شماست؛ و شما هیچ\u200cگاه مسئول اعمال آنها نخواهید بود."
      },
      {
        "index": 135,
        "text": "(اهل کتاب) گفتند: «یهودی یا مسیحی شوید، تا هدایت یابید!» بگو: «(این آیینهای تحریف شده، هرگز نمی\u200cتواند موجب هدایت گردد،) بلکه از آیین خالص ابراهیم پیروی کنید! و او هرگز از مشرکان نبود!»"
      },
      {
        "index": 136,
        "text": "بگویید: «ما به خدا ایمان آورده\u200cایم؛ و به آنچه بر ما نازل شده؛ و آنچه بر ابراهیم و اسماعیل و اسحاق و یعقوب و پیامبران از فرزندان او نازل گردید، و (همچنین) آنچه به موسی و عیسی و پیامبران (دیگر) از طرف پروردگار داده شده است، و در میان هیچ یک از آنها جدایی قائل نمی\u200cشویم، و در برابر فرمان خدا تسلیم هستیم؛ (و تعصبات نژادی و اغراض شخصی، سبب نمی\u200cشود که بعضی را بپذیریم و بعضی را رها کنیم.)»"
      },
      {
        "index": 137,
        "text": "اگر آنها نیز به مانند آنچه شما ایمان آورده\u200cاید ایمان بیاورند، هدایت یافته\u200cاند؛ و اگر سرپیچی کنند، از حق جدا شده\u200cاند و خداوند، شر آنها را از تو دفع می\u200cکند؛ و او شنونده و داناست."
      },
      {
        "index": 138,
        "text": "رنگ خدایی (بپذیرید! رنگ ایمان و توحید و اسلام؛) و چه رنگی از رنگ خدایی بهتر است؟! و ما تنها او را عبادت می\u200cکنیم."
      },
      {
        "index": 139,
        "text": "بگو: «آیا در باره خداوند با ما محاجه می\u200cکنید؟! در حالی که او، پروردگار ما و شماست؛ و اعمال ما از آن ما، و اعمال شما از آن شماست؛ و ما او را با اخلاص پرستش می\u200cکنیم، (و موحد خالصیم).»"
      },
      {
        "index": 140,
        "text": "یا می\u200cگویید: «ابراهیم و اسماعیل و اسحاق و یعقوب و اسباط، یهودی یا نصرانی بودند»؟! بگو: «شما بهتر می\u200cدانید یا خدا؟! (و با اینکه می\u200cدانید آنها یهودی یا نصرانی نبودند، چرا حقیقت را کتمان می\u200cکنید؟)» و چه کسی ستمکارتر است از آن کس که گواهی و شهادت الهی را که نزد اوست، کتمان می\u200cکند؟! و خدا از اعمال شما غافل نیست."
      },
      {
        "index": 141,
        "text": "(به هر حال) آنها امتی بودند که درگذشتند. آنچه کردند، برای خودشان است؛ و آنچه هم شما کرده\u200cاید، برای خودتان است؛ و شما مسئول اعمال آنها نیستید."
      },
      {
        "index": 142,
        "text": "به زودی سبک\u200cمغزان از مردم می\u200cگویند: «چه چیز آنها [= مسلمانان\u200c] را، از قبله\u200cای که بر آن بودند، بازگردانید؟!» بگو: «مشرق و مغرب، از آن خداست؛ خدا هر کس را بخواهد، به راه راست هدایت می\u200cکند.»"
      },
      {
        "index": 143,
        "text": "همان\u200cگونه (که قبله شما، یک قبله میانه است) شما را نیز، امت میانه\u200cای قرار دادیم (در حد اعتدال، میان افراط و تفریط؛) تا بر مردم گواه باشید؛ و پیامبر هم بر شما گواه است. و ما، آن قبله\u200cای را که قبلا بر آن بودی، تنها برای این قرار دادیم که افرادی که از پیامبر پیروی می\u200cکنند، از آنها که به جاهلیت بازمی\u200cگردند، مشخص شوند. و مسلماً این حکم، جز بر کسانی که خداوند آنها را هدایت کرده، دشوار بود. (این را نیز بدانید که نمازهای شما در برابر قبله سابق، صحیح بوده است؛) و خدا هرگز ایمان [= نماز] شما را ضایع نمی\u200cگرداند؛ زیرا خداوند، نسبت به مردم، رحیم و مهربان است."
      },
      {
        "index": 144,
        "text": "نگاه\u200cهای انتظارآمیز تو را به سوی آسمان (برای تعیین قبله نهایی) می\u200cبینیم! اکنون تو را به سوی قبله\u200cای که از آن خشنود باشی، باز می\u200cگردانیم. پس روی خود را به سوی مسجد الحرام کن! و هر جا باشید، روی خود را به سوی آن بگردانید! و کسانی که کتاب آسمانی به آنها داده شده، بخوبی می\u200cدانند این فرمانِ حقی است که از ناحیه پروردگارشان صادر شده؛ (و در کتابهای خود خوانده\u200cاند که پیغمبر اسلام، به سوی دو قبله، نماز می\u200cخواند). و خداوند از اعمال آنها (در مخفی داشتن این آیات) غافل نیست!"
      },
      {
        "index": 145,
        "text": "سوگند که اگر برای (این گروه از) اهل کتاب، هرگونه آیه (و نشانه و دلیلی) بیاوری، از قبله تو پیروی نخواهند کرد؛ و تو نیز، هیچ\u200cگاه از قبله آنان، پیروی نخواهی نمود. (آنها نباید تصور کنند که بار دیگر، تغییر قبله امکان\u200cپذیر است!) و حتی هیچ\u200cیک از آنها، پیروی از قبله دیگری نخواهد کرد! و اگر تو، پس از این آگاهی، متابعت هوسهای آنها کنی، مسلماً از ستمگران خواهی بود!"
      },
      {
        "index": 146,
        "text": "کسانی که کتاب آسمانی به آنان داده\u200cایم، او [= پیامبر] را همچون فرزندان خود می\u200cشناسند؛ (ولی) جمعی از آنان، حق را آگاهانه کتمان می\u200cکنند!"
      },
      {
        "index": 147,
        "text": "این (فرمان تغییر قبله) حکمِ حقی از طرف پروردگار توست، بنابراین، هرگز از تردیدکنندگان در آن مباش!"
      },
      {
        "index": 148,
        "text": "هر طایفه\u200cای قبله\u200cای دارد که خداوند آن را تعیین کرده است؛ (بنابراین، زیاد در باره قبله گفتگو نکنید! و به جای آن،) در نیکی\u200cها و اعمال خیر، بر یکدیگر سبقت جویید! هر جا باشید، خداوند همه شما را (برای پاداش و کیفر در برابر اعمال نیک و بد، در روز رستاخیز،) حاضر می\u200cکند؛ زیرا او، بر هر کاری تواناست."
      },
      {
        "index": 149,
        "text": "از هر جا (و از هر شهر و نقطه\u200cای) خارج شدی، (به هنگام نماز،) روی خود را به جانب «مسجد الحرام» کن! این دستور حقی از طرف پروردگار توست! و خداوند، از آنچه انجام می\u200cدهید، غافل نیست!"
      },
      {
        "index": 150,
        "text": "و از هر جا خارج شدی، روی خود را به جانب مسجد الحرام کن! و هر جا بودید، روی خود را به سوی آن کنید! تا مردم، جز ظالمان (که دست از لجاجت برنمی\u200cدارند،) دلیلی بر ضدّ شما نداشته باشند؛ (زیرا از نشانه\u200cهای پیامبر، که در کتب آسمانی پیشین آمده، این است که او، به سوی دو قبله، نماز می\u200cخواند.) از آنها نترسید! و (تنها) از من بترسید! (این تغییر قبله، به خاطر آن بود که) نعمت خود را بر شما تمام کنم، شاید هدایت شوید!"
      },
      {
        "index": 151,
        "text": "همان\u200cگونه (که با تغییر قبله، نعمت خود را بر شما کامل کردیم،) رسولی از خودتان در میان شما فرستادیم؛ تا آیات ما را بر شما بخواند؛ و شما را پاک کند؛ و به شما، کتاب و حکمت بیاموزد؛ و آنچه را نمی\u200cدانستید، به شما یاد دهد."
      },
      {
        "index": 152,
        "text": "پس به یاد من باشید، تا به یاد شما باشم! و شکر مرا گویید و (در برابر نعمتهایم) کفران نکنید!"
      },
      {
        "index": 153,
        "text": "ای افرادی که ایمان آورده\u200cاید! از صبر (و استقامت) و نماز، کمک بگیرید! (زیرا) خداوند با صابران است."
      },
      {
        "index": 154,
        "text": "و به آنها که در راه خدا کشته می\u200cشوند، مرده نگویید! بلکه آنان زنده\u200cاند، ولی شما نمی\u200cفهمید!"
      },
      {
        "index": 155,
        "text": "قطعاً همه شما را با چیزی از ترس، گرسنگی، و کاهش در مالها و جانها و میوه\u200cها، آزمایش می\u200cکنیم؛ و بشارت ده به استقامت\u200cکنندگان!"
      },
      {
        "index": 156,
        "text": "آنها که هر گاه مصیبتی به ایشان می\u200cرسد، می\u200cگویند: «ما از آنِ خدائیم؛ و به سوی او بازمی\u200cگردیم!»"
      },
      {
        "index": 157,
        "text": "اینها، همانها هستند که الطاف و رحمت خدا شامل حالشان شده؛ و آنها هستند هدایت\u200cیافتگان!"
      },
      {
        "index": 158,
        "text": "«صفا» و «مروه» از شعائر (و نشانه\u200cهای) خداست! بنابراین، کسانی که حجِ خانه خدا و یا عمره انجام می\u200cدهند، مانعی نیست که بر آن دو طواف کنند؛ (و سعیِ صفا و مروه انجام دهند. و هرگز اعمال بی\u200cرویّه مشرکان، که بتهایی بر این دو کوه نصب کرده بودند، از موقعیّت این دو مکان مقدّس نمی\u200cکاهد!) و کسی که فرمان خدا را در انجام کارهای نیک اطاعت کند، خداوند (در برابر عمل او) شکرگزار، و (از افعال وی) آگاه است."
      },
      {
        "index": 159,
        "text": "کسانی که دلایل روشن، و وسیله هدایتی را که نازل کرده\u200cایم، بعد از آنکه در کتاب برای مردم بیان نمودیم، کتمان کنند، خدا آنها را لعنت می\u200cکند؛ و همه لعن\u200cکنندگان نیز، آنها را لعن می\u200cکنند؛"
      },
      {
        "index": 160,
        "text": "مگر آنها که توبه و بازگشت کردند، و (اعمال بد خود را، با اعمال نیک،) اصلاح نمودند، (و آنچه را کتمان کرده بودند؛ آشکار ساختند؛) من توبه آنها را می\u200cپذیرم؛ که من توّاب و رحیمم."
      },
      {
        "index": 161,
        "text": "کسانی که کافر شدند، و در حالِ کفر از دنیا رفتند، لعنت خداوند و فرشتگان و همه مردم بر آنها خواهد بود!"
      },
      {
        "index": 162,
        "text": "همیشه در آن (لعن و دوری از رحمت پروردگار) باقی می\u200cمانند؛ نه در عذاب آنان تخفیف داده می\u200cشود، و نه مهلتی خواهند داشت!"
      },
      {
        "index": 163,
        "text": "و خدای شما، خداوند یگانه\u200cای است، که غیر از او معبودی نیست! اوست بخشنده و مهربان (و دارای رحمت عام و خاصّ)!"
      },
      {
        "index": 164,
        "text": "در آفرینش آسمانها و زمین، و آمد و شد شب و روز، و کشتیهایی که در دریا به سود مردم در حرکتند، و آبی که خداوند از آسمان نازل کرده، و با آن، زمین را پس از مرگ، زنده نموده، و انواع جنبندگان را در آن گسترده، و (همچنین) در تغییر مسیر بادها و ابرهایی که میان زمین و آسمان مسخرند، نشانه\u200cهایی است (از ذات پاک خدا و یگانگی او) برای مردمی که عقل دارند و می\u200cاندیشند!"
      },
      {
        "index": 165,
        "text": "بعضی از مردم، معبودهایی غیر از خداوند برای خود انتخاب می\u200cکنند؛ و آنها را همچون خدا دوست می\u200cدارند. امّا آنها که ایمان دارند، عشقشان به خدا، (از مشرکان نسبت به معبودهاشان،) شدیدتر است. و آنها که ستم کردند، (و معبودی غیر خدا برگزیدند،) هنگامی که عذاب (الهی) را مشاهده کنند، خواهند دانست که تمامِ قدرت، از آنِ خداست؛ و خدا دارای مجازات شدید است؛ (نه معبودهای خیالی که از آنها می\u200cهراسند.)"
      },
      {
        "index": 166,
        "text": "در آن هنگام، رهبران (گمراه و گمراه\u200cکننده) از پیروانِ خود، بیزاری می\u200cجویند؛ و کیفر خدا را مشاهده می\u200cکنند؛ و دستشان از همه جا کوتاه می\u200cشود."
      },
      {
        "index": 167,
        "text": "و (در این هنگام) پیروان می\u200cگویند: «کاش بار دیگر به دنیا برمی\u200cگشتیم، تا از آنها [= پیشوایان گمراه\u200c] بیزاری جوییم، آن چنان که آنان (امروز) از ما بیزاری جستند! (آری،) خداوند این چنین اعمال آنها را به صورت حسرت\u200cزایی به آنان نشان می\u200cدهد؛ و هرگز از آتش (دوزخ) خارج نخواهند شد!"
      },
      {
        "index": 168,
        "text": "ای مردم! از آنچه در زمین است، حلال و پاکیزه بخورید! و از گامهای شیطان، پیروی نکنید! چه اینکه او، دشمن آشکار شماست!"
      },
      {
        "index": 169,
        "text": "او شما را فقط به بدیها و کار زشت فرمان می\u200cدهد؛ (و نیز دستور می\u200cدهد) آنچه را که نمی\u200cدانید، به خدا نسبت دهید."
      },
      {
        "index": 170,
        "text": "و هنگامی که به آنها گفته شود: «از آنچه خدا نازل کرده است، پیروی کنید!» می\u200cگویند: «نه، ما از آنچه پدران خود را بر آن یافتیم، پیروی می\u200cنماییم.» آیا اگر پدران آنها، چیزی نمی\u200cفهمیدند و هدایت نیافتند (باز از آنها پیروی خواهند کرد)؟!"
      },
      {
        "index": 171,
        "text": "مَثَل (تو در دعوت) کافران، بسان کسی است که (گوسفندان و حیوانات را برای نجات از چنگال خطر،) صدا می\u200cزند؛ ولی آنها چیزی جز سر و صدا نمی\u200cشنوند؛ (و حقیقت و مفهوم گفتار او را درک نمی\u200cکنند. این کافران، در واقع) کر و لال و نابینا هستند؛ از این رو چیزی نمی\u200cفهمند!"
      },
      {
        "index": 172,
        "text": "ای کسانی که ایمان آورده\u200cاید! از نعمتهای پاکیزه\u200cای که به شما روزی داده\u200cایم، بخورید و شکر خدا را بجا آورید؛ اگر او را پرستش می\u200cکنید!"
      },
      {
        "index": 173,
        "text": "خداوند، تنها (گوشت) مردار، خون، گوشت خوک و آنچه را نام غیرِ خدا به هنگام ذبح بر آن گفته شود، حرام کرده است. (ولی) آن کس که مجبور شود، در صورتی که ستمگر و متجاوز نباشد، گناهی بر او نیست؛ (و می\u200cتواند برای حفظ جان خود، در موقع ضرورت، از آن بخورد؛) خداوند بخشنده و مهربان است."
      },
      {
        "index": 174,
        "text": "کسانی که کتمان می\u200cکنند آنچه را خدا از کتاب نازل کرده، و آن را به بهای کمی می\u200cفروشند، آنها جز آتش چیزی نمی\u200cخورند؛ (و هدایا و اموالی که از این رهگذر به دست می\u200cآورند، در حقیقت آتش سوزانی است.) و خداوند، روز قیامت، با آنها سخن نمی\u200cگوید؛ و آنان را پاکیزه نمی\u200cکند؛ و برای آنها عذاب دردناکی است."
      },
      {
        "index": 175,
        "text": "اینان، همانهایی هستند که گمراهی را با هدایت، و عذاب را با آمرزش، مبادله کرده\u200cاند؛ راستی چقدر در برابر عذاب خداوند، شکیبا هستند!!"
      },
      {
        "index": 176,
        "text": "اینها، به خاطر آن است که خداوند، کتاب (آسمانی) را به حق، (و توأم با نشانه\u200cها و دلایل روشن،) نازل کرده؛ و آنها که در آن اختلاف می\u200cکنند، (و با کتمان و تحریف، اختلاف به وجود می\u200cآورند،) در شکاف و (پراکندگی) عمیقی قرار دارند."
      },
      {
        "index": 177,
        "text": "نیکی، (تنها) این نیست که (به هنگام نماز،) رویِ خود را به سوی مشرق و (یا) مغرب کنید؛ (و تمام گفتگوی شما، در باره قبله و تغییر آن باشد؛ و همه وقت خود را مصروف آن سازید؛) بلکه نیکی (و نیکوکار) کسی است که به خدا، و روز رستاخیز، و فرشتگان، و کتاب (آسمانی)، و پیامبران، ایمان آورده؛ و مال (خود) را، با همه علاقه\u200cای که به آن دارد، به خویشاوندان و یتیمان و مسکینان و واماندگان در راه و سائلان و بردگان، انفاق می\u200cکند؛ نماز را برپا می\u200cدارد و زکات را می\u200cپردازد؛ و (همچنین) کسانی که به عهد خود -به هنگامی که عهد بستند-وفا می\u200cکنند؛ و در برابر محرومیتها و بیماریها و در میدان جنگ، استقامت به خرج می\u200cدهند؛ اینها کسانی هستند که راست می\u200cگویند؛ و (گفتارشان با اعتقادشان هماهنگ است؛) و اینها هستند پرهیزکاران!"
      },
      {
        "index": 178,
        "text": "ای افرادی که ایمان آورده\u200cاید! حکم قصاص در مورد کشتگان، بر شما نوشته شده است: آزاد در برابر آزاد، و برده در برابر برده، و زن در برابر زن، پس اگر کسی از سوی برادر (دینی) خود، چیزی به او بخشیده شود، (و حکم قصاص او، تبدیل به خونبها گردد،) باید از راه پسندیده پیروی کند. (و صاحب خون، حال پرداخت کننده دیه را در نظر بگیرد.) و او [= قاتل\u200c] نیز، به نیکی دیه را (به ولی مقتول) بپردازد؛ (و در آن، مسامحه نکند.) این، تخفیف و رحمتی است از ناحیه پروردگار شما! و کسی که بعد از آن، تجاوز کند، عذاب دردناکی خواهد داشت."
      },
      {
        "index": 179,
        "text": "و برای شما در قصاص، حیات و زندگی است، ای صاحبان خِرد! شاید شما تقوا پیشه کنید."
      },
      {
        "index": 180,
        "text": "بر شما نوشته شده: «هنگامی که یکی از شما را مرگ فرا رسد، اگر چیز خوبی [= مالی\u200c] از خود به جای گذارده، برای پدر و مادر و نزدیکان، بطور شایسته وصیت کند! این حقّی است بر پرهیزکاران!»"
      },
      {
        "index": 181,
        "text": "پس کسانی که بعد از شنیدنش آن را تغییر دهند، گناه آن، تنها بر کسانی است که آن (وصیّت) را تغییر می\u200cدهند؛ خداوند، شنوا و داناست."
      },
      {
        "index": 182,
        "text": "و کسی که از انحرافِ وصیت کننده (و تمایل یک\u200cجانبه او به بعض ورثه)، یا از گناه او (که مبادا وصیّت به کار خلافی کند) بترسد، و میان آنها را اصلاح دهد، گناهی بر او نیست؛ (و مشمولِ حکم تبدیلِ وصیّت نمی\u200cباشد.) خداوند، آمرزنده و مهربان است."
      },
      {
        "index": 183,
        "text": "ای افرادی که ایمان آورده\u200cاید! روزه بر شما نوشته شده، همان\u200cگونه که بر کسانی که قبل از شما بودند نوشته شد؛ تا پرهیزکار شوید."
      },
      {
        "index": 184,
        "text": "چند روز معدودی را (باید روزه بدارید!) و هر کس از شما بیمار یا مسافر باشد تعدادی از روزهای دیگر را (روزه بدارد) و بر کسانی که روزه برای آنها طاقت\u200cفرساست؛ (همچون بیماران مزمن، و پیرمردان و پیرزنان،) لازم است کفّاره بدهند: مسکینی را اطعام کنند؛ و کسی که کارِ خیری انجام دهد، برای او بهتر است؛ و روزه داشتن برای شما بهتر است اگر بدانید!"
      },
      {
        "index": 185,
        "text": "(روزه، در چند روز معدودِ) ماهِ رمضان است؛ ماهی که قرآن، برای راهنمایی مردم، و نشانه\u200cهای هدایت، و فرق میان حق و باطل، در آن نازل شده است. پس آن کس از شما که در ماه رمضان در حضر باشد، روزه بدارد! و آن کس که بیمار یا در سفر است، روزهای دیگری را به جای آن، روزه بگیرد! خداوند، راحتی شما را می\u200cخواهد، نه زحمت شما را! هدف این است که این روزها را تکمیل کنید؛ و خدا را بر اینکه شما را هدایت کرده، بزرگ بشمرید؛ باشد که شکرگزاری کنید!"
      },
      {
        "index": 186,
        "text": "و هنگامی که بندگان من، از تو در باره من سؤال کنند، (بگو:) من نزدیکم! دعای دعا کننده را، به هنگامی که مرا می\u200cخواند، پاسخ می\u200cگویم! پس باید دعوت مرا بپذیرند، و به من ایمان بیاورند، تا راه یابند (و به مقصد برسند)!"
      },
      {
        "index": 187,
        "text": "آمیزش جنسی با همسرانتان، در شبِ روزهایی که روزه می\u200cگیرید، حلال است. آنها لباس شما هستند؛ و شما لباس آنها (هر دو زینت هم و سبب حفظ یکدیگرید). خداوند می\u200cدانست که شما به خود خیانت می\u200cکردید؛ (و این کارِ ممنوع را انجام می\u200cدادید؛) پس توبه شما را پذیرفت و شما را بخشید. اکنون با آنها آمیزش کنید، و آنچه را خدا برای شما مقرر داشته، طلب نمایید! و بخورید و بیاشامید، تا رشته سپید صبح، از رشته سیاه (شب) برای شما آشکار گردد! سپس روزه را تا شب، تکمیل کنید! و در حالی که در مساجد به اعتکاف پرداخته\u200cاید، با زنان آمیزش نکنید! این، مرزهای الهی است؛ پس به آن نزدیک نشوید! خداوند، این چنین آیات خود را برای مردم، روشن می\u200cسازد، باشد که پرهیزکار گردند!"
      },
      {
        "index": 188,
        "text": "و اموال یکدیگر را به باطل (و ناحق) در میان خود نخورید! و برای خوردن بخشی از اموال مردم به گناه، (قسمتی از) آن را (به عنوان رشوه) به قضات ندهید، در حالی که می\u200cدانید (این کار، گناه است)!"
      },
      {
        "index": 189,
        "text": "در باره «هلالهای ماه» از تو سؤال می\u200cکنند؛ بگو: «آنها، بیان اوقات (و تقویم طبیعی) برای (نظامِ زندگیِ) مردم و (تعیینِ وقتِ) حج است». و (آن چنان که در جاهلیّت مرسوم بود که به هنگام حج، که جامه احرام می\u200cپوشیدند، از درِ خانه وارد نمی\u200cشدند، و از نقبِ پشتِ خانه وارد می\u200cشدند، نکنید!) کارِ نیک، آن نیست که از پشتِ خانه\u200cها وارد شوید؛ بلکه نیکی این است که پرهیزگار باشید! و از درِ خانه\u200cها وارد شوید و تقوا پیشه کنید، تا رستگار گردید!"
      },
      {
        "index": 190,
        "text": "و در راه خدا، با کسانی که با شما می\u200cجنگند، نبرد کنید! و از حدّ تجاوز نکنید، که خدا تعدّی\u200cکنندگان را دوست نمی\u200cدارد!"
      },
      {
        "index": 191,
        "text": "و آنها را [= بت پرستانی که از هیچ گونه جنایتی ابا ندارند] هر کجا یافتید، به قتل برسانید! و از آن جا که شما را بیرون ساختند [= مکه\u200c]، آنها را بیرون کنید! و فتنه (و بت پرستی) از کشتار هم بدتر است! و با آنها، در نزد مسجد الحرام (در منطقه حرم)، جنگ نکنید! مگر اینکه در آن جا با شما بجنگند. پس اگر (در آن جا) با شما پیکار کردند، آنها را به قتل برسانید! چنین است جزای کافران!"
      },
      {
        "index": 192,
        "text": "و اگر خودداری کردند، خداوند آمرزنده و مهربان است."
      },
      {
        "index": 193,
        "text": "و با آنها پیکار کنید! تا فتنه (و بت پرستی، و سلب آزادی از مردم،) باقی نماند؛ و دین، مخصوص خدا گردد. پس اگر (از روش نادرست خود) دست برداشتند، (مزاحم آنها نشوید! زیرا) تعدّی جز بر ستمکاران روا نیست."
      },
      {
        "index": 194,
        "text": "ماهِ حرام، در برابر ماهِ حرام! (اگر دشمنان، احترام آن را شکستند، و در آن با شما جنگیدند، شما نیز حق دارید مقابله به مثل کنید.) و تمام حرامها، (قابلِ) قصاص است. و (به طور کلّی) هر کس به شما تجاوز کرد، همانند آن بر او تعدّی کنید! و از خدا بپرهیزید (و زیاده روی ننمایید)! و بدانید خدا با پرهیزکاران است!"
      },
      {
        "index": 195,
        "text": "و در راهِ خدا، انفاق کنید! و (با ترک انفاق،) خود را به دست خود، به هلاکت نیفکنید! و نیکی کنید! که خداوند، نیکوکاران را دوست می\u200cدارد."
      },
      {
        "index": 196,
        "text": "و حج و عمره را برای خدا به اتمام برسانید! و اگر محصور شدید، (و مانعی مانند ترس از دشمن یا بیماری، اجازه نداد که پس از احرام\u200cبستن، وارد مکه شوید،) آنچه از قربانی فراهم شود (ذبح کنید، و از احرام خارج شوید)! و سرهای خود را نتراشید، تا قربانی به محلش برسد (و در قربانگاه ذبح شود)! و اگر کسی از شما بیمار بود، و یا ناراحتی در سر داشت، (و ناچار بود سر خود را بتراشد،) باید فدیه و کفّاره\u200cای از قبیل روزه یا صدقه یا گوسفندی بدهد! و هنگامی که (از بیماری و دشمن) در امان بودید، هر کس با ختم عمره، حج را آغاز کند، آنچه از قربانی برای او میسّر است (ذبح کند)! و هر که نیافت، سه روز در ایام حج، و هفت روز هنگامی که باز می\u200cگردید، روزه بدارد! این، ده روز کامل است. (البته) این برای کسی است که خانواده او، نزد مسجد الحرام نباشد [= اهل مکّه و اطرافِ آن نباشد]. و از خدا بپرهیزید! و بدانید که او، سخت\u200cکیفر است!"
      },
      {
        "index": 197,
        "text": "حج، در ماه\u200cهای معینی است! و کسانی که (با بستن احرام، و شروع به مناسک حج،) حج را بر خود فرض کرده\u200cاند، (باید بدانند که) در حج، آمیزش جنسی با زنان، و گناه و جدال نیست! و آنچه از کارهای نیک انجام دهید، خدا آن را می\u200cداند. و زاد و توشه تهیه کنید، که بهترین زاد و توشه، پرهیزکاری است! و از من بپرهیزید ای خردمندان!"
      },
      {
        "index": 198,
        "text": "گناهی بر شما نیست که از فضلِ پروردگارتان (و از منافع اقتصادی در ایّام حج) طلب کنید (که یکی از منافع حج، پی ریزیِ یک اقتصادِ صحیح است). و هنگامی که از «عرفات» کوچ کردید، خدا را نزد «مشعَر الحرام» یاد کنید! او را یاد کنید همان\u200cطور که شما را هدایت نمود و قطعاً شما پیش از این، از گمراهان بودید."
      },
      {
        "index": 199,
        "text": "سپس از همان\u200cجا که مردم کوچ می\u200cکنند، (به سوی سرزمین منی) کوچ کنید! و از خداوند، آمرزش بطلبید، که خدا آمرزنده مهربان است!"
      },
      {
        "index": 200,
        "text": "و هنگامی که مناسکِ (حج) ِ خود را انجام دادید، خدا را یاد کنید، همانند یادآوری از پدرانتان (آن\u200cگونه که رسم آن زمان بود) بلکه از آن هم بیشتر! (در این مراسم، مردم دو گروهند:) بعضی از مردم می\u200cگویند: «خداوندا! به ما در دنیا، (*نیکی*) عطا کن!» ولی در آخرت، بهره\u200cای ندارند."
      },
      {
        "index": 201,
        "text": "و بعضی می\u200cگویند: «پروردگارا! به ما در دنیا (*نیکی*) عطا کن! و در آخرت نیز (*نیکی*) مرحمت فرما! و ما را از عذابِ آتش نگاه دار!»"
      },
      {
        "index": 202,
        "text": "آنها از کار (و دعای) خود، نصیب و بهره\u200cای دارند؛ و خداوند، سریع الحساب است."
      },
      {
        "index": 203,
        "text": "و خدا را در روزهای معیّنی یاد کنید! (روزهای 11 و 12 و 13 ماه ذی حجه). و هر کس شتاب کند، (و ذکر خدا را) در دو روز انجام دهد، گناهی بر او نیست، و هر که تأخیر کند، (و سه روز انجام دهد نیز) گناهی بر او نیست؛ برای کسی که تقوا پیشه کند. و از خدا بپرهیزید! و بدانید شما به سوی او محشور خواهید شد!"
      },
      {
        "index": 204,
        "text": "و از مردم، کسانی هستند که گفتار آنان، در زندگی دنیا مایه اعجاب تو می\u200cشود؛ (در ظاهر، اظهار محبّت شدید می\u200cکنند) و خدا را بر آنچه در دل دارند گواه می\u200cگیرند. (این در حالی است که) آنان، سرسخت\u200cترین دشمنانند."
      },
      {
        "index": 205,
        "text": "(نشانه آن، این است که) هنگامی که روی برمی\u200cگردانند (و از نزد تو خارج می\u200cشوند)، در راه فساد در زمین، کوشش می\u200cکنند، و زراعتها و چهارپایان را نابود می\u200cسازند؛ (با اینکه می\u200cدانند) خدا فساد را دوست نمی\u200cدارد."
      },
      {
        "index": 206,
        "text": "و هنگامی که به آنها گفته شود: «از خدا بترسید!» (لجاجت آنان بیشتر می\u200cشود)، و لجاجت و تعصب، آنها را به گناه می\u200cکشاند. آتش دوزخ برای آنان کافی است؛ و چه بد جایگاهی است!"
      },
      {
        "index": 207,
        "text": "بعضی از مردم (با ایمان و فداکار، همچون علی (ع) در «لیلة المبیت» به هنگام خفتن در جایگاه پیغمبر ص)، جان خود را به خاطر خشنودی خدا می\u200cفروشند؛ و خداوند نسبت به بندگان مهربان است."
      },
      {
        "index": 208,
        "text": "ای کسانی که ایمان آورده\u200cاید همگی در صلح و آشتی درآیید! و از گامهای شیطان، پیروی نکنید؛ که او دشمن آشکار شماست\u200c"
      },
      {
        "index": 209,
        "text": "و اگر بعد از این همه نشانه\u200cهای روشن، که برای شما آمده است، لغزش کردید (و گمراه شدید)، بدانید (از چنگال عدالت خدا، فرار نتوانید کرد؛) که خداوند، توانا و حکیم است."
      },
      {
        "index": 210,
        "text": "آیا (پیروان فرمان شیطان، پس از این همه نشانه\u200cها و برنامه\u200cهای روشن) انتظار دارند که خداوند و فرشتگان، در سایه\u200cهائی از ابرها به سوی آنان بیایند (و دلایل تازه\u200cای در اختیارشان بگذارند؟! با اینکه چنین چیزی محال است!) و همه چیز انجام شده، و همه کارها به سوی خدا بازمی\u200cگردد."
      },
      {
        "index": 211,
        "text": "از بنی اسرائیل بپرس: «چه اندازه نشانه\u200cهای روشن به آنها دادیم؟» (ولی آنان، نعمتها و امکانات مادی و معنوی را که خداوند در اختیارشان گذاشته بود، در راه غلط به کار گرفتند.) و کسی که نعمت خدا را، پس از آن که به سراغش آمد، تبدیل کند (و در مسیر خلاف به کار گیرد، گرفتار عذاب شدید الهی خواهد شد) که خداوند شدید العقاب است."
      },
      {
        "index": 212,
        "text": "زندگی دنیا برای کافران زینت داده شده است، از این\u200cرو افراد باایمان را (که گاهی دستشان تهی است)، مسخره می\u200cکنند؛ در حالی که پرهیزگاران در قیامت، بالاتر از آنان هستند؛ (چراکه ارزشهای حقیقی در آنجا آشکار می\u200cگردد، و صورت عینی به خود می\u200cگیرد؛) و خداوند، هر کس را بخواهد بدون حساب روزی می\u200cدهد."
      },
      {
        "index": 213,
        "text": "مردم (در آغاز) یک دسته بودند؛ (و تضادی در میان آنها وجود نداشت. بتدریج جوامع و طبقات پدید آمد و اختلافات و تضادهایی در میان آنها پیدا شد، در این حال) خداوند، پیامبران را برانگیخت؛ تا مردم را بشارت و بیم دهند و کتاب آسمانی، که به سوی حق دعوت می\u200cکرد، با آنها نازل نمود؛ تا در میان مردم، در آنچه اختلاف داشتند، داوری کند. (افراد باایمان، در آن اختلاف نکردند؛) تنها (گروهی از) کسانی که کتاب را دریافت داشته بودند، و نشانه\u200cهای روشن به آنها رسیده بود، به خاطر انحراف از حق و ستمگری، در آن اختلاف کردند. خداوند، آنهایی را که ایمان آورده بودند، به حقیقت آنچه مورد اختلاف بود، به فرمان خودش، رهبری نمود. (امّا افراد بی\u200cایمان، همچنان در گمراهی و اختلاف، باقی ماندند.) و خدا، هر کس را بخواهد، به راه راست هدایت می\u200cکند."
      },
      {
        "index": 214,
        "text": "آیا گمان کردید داخل بهشت می\u200cشوید، بی\u200cآنکه حوادثی همچون حوادث گذشتگان به شما برسد؟! همانان که گرفتاریها و ناراحتیها به آنها رسید، و آن چنان ناراحت شدند که پیامبر و افرادی که ایمان آورده بودند گفتند: «پس یاری خدا کی خواهد آمد؟!» (در این هنگام، تقاضای یاری از او کردند، و به آنها گفته شد:) آگاه باشید، یاریِ خدا نزدیک است!"
      },
      {
        "index": 215,
        "text": "از تو سؤال می\u200cکنند چه چیز انفاق کنند؟ بگو: «هر خیر و نیکی (و سرمایه سودمند مادی و معنوی) که انفاق می\u200cکنید، باید برای پدر و مادر و نزدیکان و یتیمان و مستمندان و درماندگان در راه باشد.» و هر کار خیری که انجام دهید، خداوند از آن آگاه است. (لازم نیست تظاهر کنید، او می\u200cداند)."
      },
      {
        "index": 216,
        "text": "جهاد در راه خدا، بر شما مقرّر شد؛ در حالی که برایتان ناخوشایند است. چه بسا چیزی را خوش نداشته باشید، حال آن که خیرِ شما در آن است. و یا چیزی را دوست داشته باشید، حال آنکه شرِّ شما در آن است. و خدا می\u200cداند، و شما نمی\u200cدانید."
      },
      {
        "index": 217,
        "text": "از تو، در باره جنگ کردن در ماه حرام، سؤال می\u200cکنند؛ بگو: «جنگ در آن، (گناهی) بزرگ است؛ ولی جلوگیری از راه خدا (و گرایش مردم به آیین حق) و کفر ورزیدن نسبت به او و هتک احترام مسجد الحرام، و اخراج ساکنان آن، نزد خداوند مهمتر از آن است؛ و ایجاد فتنه، (و محیط نامساعد، که مردم را به کفر، تشویق و از ایمان بازمی\u200cدارد) حتّی از قتل بالاتر است. و مشرکان، پیوسته با شما می\u200cجنگند، تا اگر بتوانند شما را از آیینتان برگردانند؛ ولی کسی که از آیینش برگردد، و در حال کفر بمیرد، تمام اعمال نیک (گذشته) او، در دنیا و آخرت، برباد می\u200cرود؛ و آنان اهل دوزخند؛ و همیشه در آن خواهند بود."
      },
      {
        "index": 218,
        "text": "کسانی که ایمان آورده و کسانی که هجرت کرده و در راه خدا جهاد نموده\u200cاند، آنها امید به رحمت پروردگار دارند و خداوند آمرزنده و مهربان است."
      },
      {
        "index": 219,
        "text": "در باره شراب و قمار از تو سؤال می\u200cکنند، بگو: «در آنها گناه و زیان بزرگی است؛ و منافعی (از نظر مادی) برای مردم در بردارد؛ (ولی) گناه آنها از نفعشان بیشتر است. و از تو می\u200cپرسند چه چیز انفاق کنند؟ بگو: از مازاد نیازمندی خود.» اینچنین خداوند آیات را برای شما روشن می\u200cسازد، شاید اندیشه کنید!"
      },
      {
        "index": 220,
        "text": "(تا اندیشه کنید) درباره دنیا و آخرت! و از تو در باره یتیمان سؤال می\u200cکنند، بگو: «اصلاح کار آنان بهتر است. و اگر زندگی خود را با زندگی آنان بیامیزید، (مانعی ندارد؛) آنها برادر (دینی) شما هستند.» (و همچون یک برادر با آنها رفتار کنید!) خداوند، مفسدان را از مصلحان، بازمی\u200cشناسد. و اگر خدا بخواهد، شما را به زحمت می\u200cاندازد؛ (و دستور می\u200cدهد در عین سرپرستی یتیمان، زندگی و اموال آنها را بکلی از اموال خود، جدا سازید؛ ولی خداوند چنین نمی\u200cکند؛) زیرا او توانا و حکیم است."
      },
      {
        "index": 221,
        "text": "و با زنان مشرک و بت\u200cپرست، تا ایمان نیاورده\u200cاند، ازدواج نکنید! (اگر چه جز به ازدواج با کنیزان، دسترسی نداشته باشید؛ زیرا) کنیز باایمان، از زن آزاد بت\u200cپرست، بهتر است؛ هر چند (زیبایی، یا ثروت، یا موقعیت او) شما را به شگفتی آورد. و زنان خود را به ازدواج مردان بت\u200cپرست، تا ایمان نیاورده\u200cاند، در نیاورید! (اگر چه ناچار شوید آنها را به همسری غلامان باایمان درآورید؛ زیرا) یک غلام باایمان، از یک مرد آزاد بت\u200cپرست، بهتر است؛ هر چند (مال و موقعیت و زیبایی او،) شما را به شگفتی آورد. آنها دعوت به سوی آتش می\u200cکنند؛ و خدا دعوت به بهشت و آمرزش به فرمان خود می\u200cنماید، و آیات خویش را برای مردم روشن می\u200cسازد؛ شاید متذکر شوند!"
      },
      {
        "index": 222,
        "text": "و از تو، در باره خون حیض سؤال می\u200cکنند، بگو: «چیز زیانبار و آلوده\u200cای است؛ از این\u200cرو در حالت قاعدگی، از آنان کناره\u200cگیری کنید! و با آنها نزدیکی ننماید، تا پاک شوند! و هنگامی که پاک شدند، از طریقی که خدا به شما فرمان داده، با آنها آمیزش کنید! خداوند، توبه\u200cکنندگان را دوست دارد، و پاکان را (نیز) دوست دارد."
      },
      {
        "index": 223,
        "text": "زنان شما، محل بذرافشانی شما هستند؛ پس هر زمان که بخواهید، می\u200cتوانید با آنها آمیزش کنید. و (سعی نمائید از این فرصت بهره گرفته، با پرورش فرزندان صالح) اثر نیکی برای خود، از پیش بفرستید! و از خدا بپرهیزید و بدانید او را ملاقات خواهید کرد و به مؤمنان، بشارت ده!"
      },
      {
        "index": 224,
        "text": "خدا را در معرض سوگندهای خود قرار ندهید! و برای اینکه نیکی کنید، و تقوا پیشه سازید، و در میان مردم اصلاح کنید (سوگند یاد ننمایید)! و خداوند شنوا و داناست."
      },
      {
        "index": 225,
        "text": "خداوند شما را به خاطر سوگندهایی که بدون توجه یاد می\u200cکنید، مؤاخذه نخواهد کرد، اما به آنچه دلهای شما کسب کرده، (و سوگندهایی که از روی اراده و اختیار، یاد می\u200cکنید،) مؤاخذه می\u200cکند. و خداوند، آمرزنده و بردبار است."
      },
      {
        "index": 226,
        "text": "کسانی که زنان خود را «ایلاء» می\u200cنمایند [= سوگند یاد می\u200cکنند که با آنها، آمیزش\u200cجنسی ننمایند،] حق دارند چهار ماه انتظار بکشند. (و در ضمن این چهار ماه، وضع خود را با همسر خویش، از نظر ادامه زندگی یا طلاق، روشن سازند.) اگر (در این فرصت،) بازگشت کنند، (چیزی بر آنها نیست؛ زیرا) خداوند، آمرزنده و مهربان است."
      },
      {
        "index": 227,
        "text": "و اگر تصمیم به جدایی گرفتند، (آن هم با شرایطش مانعی ندارد؛) خداوند شنوا و داناست."
      },
      {
        "index": 228,
        "text": "زنان مطلقه، باید به مدت سه مرتبه عادت ماهانه دیدن (و پاک شدن) انتظار بکشند! [= عده نگه دارند] و اگر به خدا و روز رستاخیز، ایمان دارند، برای آنها حلال نیست که آنچه را خدا در رحمهایشان آفریده، کتمان کنند. و همسرانشان، برای بازگرداندن آنها (و از سرگرفتن زندگی زناشویی) در این مدت، (از دیگران) سزاوارترند؛ در صورتی که (براستی) خواهان اصلاح باشند. و برای آنان، همانند وظایفی که بر دوش آنهاست، حقوق شایسته\u200cای قرار داده شده؛ و مردان بر آنان برتری دارند؛ و خداوند توانا و حکیم است."
      },
      {
        "index": 229,
        "text": "طلاق، (طلاقی که رجوع و بازگشت دارد،) دو مرتبه است؛ (و در هر مرتبه،) باید به طور شایسته همسر خود را نگاهداری کند (و آشتی نماید)، یا با نیکی او را رها سازد (و از او جدا شود). و برای شما حلال نیست که چیزی از آنچه به آنها داده\u200cاید، پس بگیرید؛ مگر اینکه دو همسر، بترسند که حدود الهی را برپا ندارند. اگر بترسید که حدود الهی را رعایت نکنند، مانعی برای آنها نیست که زن، فدیه و عوضی بپردازد (و طلاق بگیرد). اینها حدود و مرزهای الهی است؛ از آن، تجاوز نکنید! و هر کس از آن تجاوز کند، ستمگر است."
      },
      {
        "index": 230,
        "text": "اگر (بعد از دو طلاق و رجوع، بار دیگر) او را طلاق داد، از آن به بعد، زن بر او حلال نخواهد بود؛ مگر اینکه همسر دیگری انتخاب کند (و با او، آمیزش\u200cجنسی نماید. در این صورت،) اگر (همسر دوم) او را طلاق گفت، گناهی ندارد که بازگشت کنند؛ (و با همسر اول، دوباره ازدواج نماید؛) در صورتی که امید داشته باشند که حدود الهی را محترم میشمرند. اینها حدود الهی است که (خدا) آن را برای گروهی که آگاهند، بیان می\u200cنماید."
      },
      {
        "index": 231,
        "text": "و هنگامی که زنان را طلاق دادید، و به آخرین روزهای «عدّه» رسیدند، یا به طرز صحیحی آنها را نگاه دارید (و آشتی کنید)، و یا به طرز پسندیده\u200cای آنها را رها سازید! و هیچ\u200cگاه به خاطر زیان رساندن و تعدّی کردن، آنها را نگاه ندارید! و کسی که چنین کند، به خویشتن ستم کرده است. (و با این اعمال، و سوء استفاده از قوانین الهی،) آیات خدا را به استهزا نگیرید! و به یاد بیاورید نعمت خدا را بر خود، و کتاب آسمانی و علم و دانشی که بر شما نازل کرده، و شما را با آن، پند می\u200cدهد! و از خدا بپرهیزید! و بدانید خداوند از هر چیزی آگاه است (و از نیات کسانی که از قوانین او، سوء استفاده می\u200cکنند، با خبر است)!"
      },
      {
        "index": 232,
        "text": "و هنگامی که زنان را طلاق دادید و عدّه خود را به پایان رساندند، مانع آنها نشوید که با همسران (سابق) خویش، ازدواج کنند! اگر در میان آنان، به طرز پسندیده\u200cای تراضی برقرار گردد. این دستوری است که تنها افرادی از شما، که ایمان به خدا و روز قیامت دارند، از آن، پند می\u200cگیرند (و به آن، عمل می\u200cکنند). این (دستور)، برای رشد (خانواده\u200cهای) شما مؤثرتر، و برای شستن آلودگیها مفیدتر است؛ و خدا می\u200cداند و شما نمی\u200cدانید."
      },
      {
        "index": 233,
        "text": "مادران، فرزندان خود را دو سال تمام، شیر می\u200cدهند. (این) برای کسی است که بخواهد دوران شیرخوارگی را تکمیل کند. و بر آن کس که فرزند برای او متولّد شده [= پدر]، لازم است خوراک و پوشاک مادر را به طور شایسته (در مدت شیر دادن بپردازد؛ حتی اگر طلاق گرفته باشد.) هیچ کس موظّف به بیش از مقدار توانایی خود نیست! نه مادر (به خاطر اختلاف با پدر) حق ضرر زدن به کودک را دارد، و نه پدر. و بر وارث او نیز لازم است این کار را انجام دهد [= هزینه مادر را در دوران شیرخوارگی تأمین نماید]. و اگر آن دو، با رضایت یکدیگر و مشورت، بخواهند کودک را (زودتر) از شیر بازگیرند، گناهی بر آنها نیست. و اگر (با عدم توانایی، یا عدم موافقت مادر) خواستید دایه\u200cای برای فرزندان خود بگیرید، گناهی بر شما نیست؛ به شرط اینکه حق گذشته مادر را به طور شایسته بپردازید. و از (مخالفت فرمان) خدا بپرهیزید! و بدانید خدا، به آنچه انجام می\u200cدهید، بیناست!"
      },
      {
        "index": 234,
        "text": "و کسانی که از شما می\u200cمیرند و همسرانی باقی می\u200cگذارند، باید چهار ماه و ده روز، انتظار بکشند (و عدّه نگه دارند)! و هنگامی که به آخر مدتشان رسیدند، گناهی بر شما نیست که هر چه می\u200cخواهند، در باره خودشان به طور شایسته انجام دهند (و با مرد دلخواه خود، ازدواج کنند). و خدا به آنچه عمل می\u200cکنید، آگاه است."
      },
      {
        "index": 235,
        "text": "و گناهی بر شما نیست که به طور کنایه، (از زنانی که همسرانشان مرده\u200cاند) خواستگاری کنید، و یا در دل تصمیم بر این کار بگیرید (بدون اینکه آن را اظهار کنید). خداوند می\u200cدانست شما به یاد آنها خواهید افتاد؛ (و با خواسته طبیعی شما به شکل معقول، مخالف نیست؛) ولی پنهانی با آنها قرار زناشویی نگذارید، مگر اینکه به طرز پسندیده\u200cای (به طور کنایه) اظهار کنید! (ولی در هر حال،) اقدام به ازدواج ننمایید، تا عدّه آنها سرآید! و بدانید خداوند آنچه را در دل دارید، می\u200cداند! از مخالفت او بپرهیزید! و بدانید خداوند، آمرزنده و بردبار است (و در مجازات بندگان، عجله نمی\u200cکند)!"
      },
      {
        "index": 236,
        "text": "اگر زنان را قبل از آمیزش\u200cجنسی یا تعیین مهر، (به عللی) طلاق دهید، گناهی بر شما نیست. (و در این موقع،) آنها را (با هدیه\u200cای مناسب،) بهره\u200cمند سازید! آن کس که توانایی دارد، به اندازه تواناییش، و آن کس که تنگدست است، به اندازه خودش، هدیه\u200cای شایسته (که مناسب حال دهنده و گیرنده باشد) بدهد! و این بر نیکوکاران، الزامی است."
      },
      {
        "index": 237,
        "text": "و اگر آنان را، پیش از آن که با آنها تماس بگیرید و (آمیزش\u200cجنسی کنید) طلاق دهید، در حالی که مهری برای آنها تعیین کرده\u200cاید، (لازم است) نصف آنچه را تعیین کرده\u200cاید (به آنها بدهید) مگر اینکه آنها (حق خود را) ببخشند؛ یا (در صورتی که صغیر و سفیه باشند، ولیّ آنها، یعنی) آن کس که گره ازدواج به دست اوست، آن را ببخشد. و گذشت کردن شما (و بخشیدن تمام مهر به آنها) به پرهیزکاری نزدیکتر است، و گذشت و نیکوکاری را در میان خود فراموش نکنید، که خداوند به آنچه انجام می\u200cدهید، بیناست!"
      },
      {
        "index": 238,
        "text": "در انجام همه نمازها، (به خصوص) نماز وسطی [= نماز ظهر] کوشا باشید! و از روی خضوع و اطاعت، برای خدا بپاخیزید!"
      },
      {
        "index": 239,
        "text": "و اگر (به خاطر جنگ، یا خطر دیگری) بترسید، (نماز را) در حال پیاده یا سواره انجام دهید! اما هنگامی که امنیت خود را بازیافتید، خدا را یاد کنید! [= نماز را به صورت معمولی بخوانید!] همان\u200cگونه که خداوند، چیزهایی را که نمی\u200cدانستید، به شما تعلیم داد."
      },
      {
        "index": 240,
        "text": "و کسانی که از شما در آستانه مرگ قرارمی\u200cگیرند و همسرانی از خود به\u200cجا می\u200cگذارند، باید برای همسران خود وصیت کنند که تا یک سال، آنها را (با پرداختن هزینه زندگی) بهره\u200cمند سازند؛ به شرط اینکه آنها (از خانه شوهر) بیرون نروند (و اقدام به ازدواج مجدد نکنند). و اگر بیرون روند، (حقی در هزینه ندارند؛ ولی) گناهی بر شما نیست نسبت به آنچه در باره خود، به طور شایسته انجام می\u200cدهند. و خداوند، توانا و حکیم است."
      },
      {
        "index": 241,
        "text": "و برای زنان مطلقه، هدیه مناسبی لازم است (که از طرف شوهر، پرداخت گردد). این، حقی است بر مردان پرهیزکار."
      },
      {
        "index": 242,
        "text": "این چنین، خداوند آیات خود را برای شما شرح می\u200cدهد؛ شاید اندیشه کنید!"
      },
      {
        "index": 243,
        "text": "آیا ندیدی جمعیتی را که از ترس مرگ، از خانه\u200cهای خود فرار کردند؟ و آنان، هزارها نفر بودند (که به بهانه بیماری طاعون، از شرکت در میدان جهاد خودداری نمودند). خداوند به آنها گفت: بمیرید! (و به همان بیماری، که آن را بهانه قرار داده بودند، مردند.) سپس خدا آنها را زنده کرد؛ (و ماجرای زندگی آنها را درس عبرتی برای آیندگان قرار داد.) خداوند نسبت به بندگان خود احسان می\u200cکند؛ ولی بیشتر مردم، شکر (او را) بجا نمی\u200cآورند."
      },
      {
        "index": 244,
        "text": "و در راه خدا، پیکار کنید! و بدانید خداوند، شنوا و داناست."
      },
      {
        "index": 245,
        "text": "کیست که به خدا «قرض الحسنه\u200cای» دهد، (و از اموالی که خدا به او بخشیده، انفاق کند،) تا آن را برای او، چندین برابر کند؟ و خداوند است (که روزی بندگان را) محدود یا گسترده می\u200cسازد؛ (و انفاق، هرگز باعث کمبود روزی آنها نمی\u200cشود). و به سوی او باز می\u200cگردید (و پاداش خود را خواهید گرفت)."
      },
      {
        "index": 246,
        "text": "آیا مشاهده نکردی جمعی از بنی اسرائیل را بعد از موسی، که به پیامبر خود گفتند: «زمامدار (و فرماندهی) برای ما انتخاب کن! تا (زیر فرمان او) در راه خدا پیکار کنیم. پیامبر آنها گفت: «شاید اگر دستور پیکار به شما داده شود، (سرپیچی کنید، و) در راه خدا، جهاد و پیکار نکنید!» گفتند: «چگونه ممکن است در راه خدا پیکار نکنیم، در حالی که از خانه\u200cها و فرزندانمان رانده شده\u200cایم، (و شهرهای ما به وسیله دشمن اشغال، و فرزندان ما اسیر شده\u200cاند)؟!» اما هنگامی که دستور پیکار به آنها داده شد، جز عدّه کمی از آنان، همه سرپیچی کردند. و خداوند از ستمکاران، آگاه است."
      },
      {
        "index": 247,
        "text": "و پیامبرشان به آنها گفت: «خداوند (*طالوت*) را برای زمامداری شما مبعوث (و انتخاب) کرده است.» گفتند: «چگونه او بر ما حکومت کند، با اینکه ما از او شایسته\u200cتریم، و او ثروت زیادی ندارد؟!» گفت: «خدا او را بر شما برگزیده، و او را در علم و (قدرت) جسم، وسعت بخشیده است. خداوند، ملکش را به هر کس بخواهد، می\u200cبخشد؛ و احسان خداوند، وسیع است؛ و (از لیاقت افراد برای منصب\u200cها) آگاه است.»"
      },
      {
        "index": 248,
        "text": "و پیامبرشان به آنها گفت: «نشانه حکومت او، این است که (*صندوق عهد*) به سوی شما خواهد آمد. (همان صندوقی که) در آن، آرامشی از پروردگار شما، و یادگارهای خاندان موسی و هارون قرار دارد؛ در حالی که فرشتگان، آن را حمل می\u200cکنند. در این موضوع، نشانه\u200cای (روشن) برای شماست؛ اگر ایمان داشته باشید.»"
      },
      {
        "index": 249,
        "text": "و هنگامی که طالوت (به فرماندهی لشکر بنی اسرائیل منصوب شد، و) سپاهیان را با خود بیرون برد، به آنها گفت: «خداوند، شما را به وسیله یک نهر آب، آزمایش می\u200cکند؛ آنها (که به هنگام تشنگی،) از آن بنوشند، از من نیستند؛ و آنها که جز یک پیمانه با دست خود، بیشتر از آن نخورند، از من هستند» جز عده کمی، همگی از آن آب نوشیدند. سپس هنگامی که او، و افرادی که با او ایمان آورده بودند، (و از بوته آزمایش، سالم به\u200cدر آمدند،) از آن نهر گذشتند، (از کمی نفرات خود، ناراحت شدند؛ و عده\u200cای) گفتند: «امروز، ما توانایی مقابله با (*جالوت*) و سپاهیان او را نداریم.» اما آنها که می\u200cدانستند خدا را ملاقات خواهند کرد (و به روز رستاخیز، ایمان داشتند) گفتند: «چه بسیار گروه\u200cهای کوچکی که به فرمان خدا، بر گروه\u200cهای عظیمی پیروز شدند!» و خداوند، با صابران و استقامت\u200cکنندگان) است."
      },
      {
        "index": 250,
        "text": "و هنگامی که در برابر (*جالوت*) و سپاهیان او قرارگرفتند گفتند: «پروردگارا! پیمانه شکیبایی و استقامت را بر ما بریز! و قدمهای ما را ثابت بدار! و ما را بر جمعیّت کافران، پیروز بگردان!"
      },
      {
        "index": 251,
        "text": "سپس به فرمان خدا، آنها سپاه دشمن را به هزیمت واداشتند. و «داوود» (نوجوان نیرومند و شجاعی که در لشکر «طالوت» بود)، «جالوت» را کشت؛ و خداوند، حکومت و دانش را به او بخشید؛ و از آنچه می\u200cخواست به او تعلیم داد. و اگر خداوند، بعضی از مردم را به وسیله بعضی دیگر دفع نمی\u200cکرد، زمین را فساد فرامی\u200cگرفت، ولی خداوند نسبت به جهانیان، لطف و احسان دارد."
      },
      {
        "index": 252,
        "text": "اینها، آیات خداست که به حق، بر تو می\u200cخوانیم؛ و تو از رسولان (ما) هستی."
      },
      {
        "index": 253,
        "text": "بعضی از آن رسولان را بر بعضی دیگر برتری دادیم؛ برخی از آنها، خدا با او سخن می\u200cگفت؛ و بعضی را درجاتی برتر داد؛ و به عیسی بن مریم، نشانه\u200cهای روشن دادیم؛ و او را با «روح القدس» تأیید نمودیم؛ (ولی فضیلت و مقام آن پیامبران، مانع اختلاف امتها نشد.) و اگر خدا می\u200cخواست، کسانی که بعد از آنها بودند، پس از آن همه نشانه\u200cهای روشن که برای آنها آمد، جنگ و ستیز نمی\u200cکردند؛ (اما خدا مردم را مجبور نساخته؛ و آنها را در پیمودن راه سعادت، آزاد گذارده است؛) ولی این امتها بودند که با هم اختلاف کردند؛ بعضی ایمان آوردند و بعضی کافر شدند؛ (و جنگ و خونریزی بروز کرد. و باز) اگر خدا می\u200cخواست، با هم پیکار نمی\u200cکردند؛ ولی خداوند، آنچه را می\u200cخواهد، (از روی حکمت) انجام می\u200cدهد (و هیچ\u200cکس را به قبول چیزی مجبور نمی\u200cکند)."
      },
      {
        "index": 254,
        "text": "ای کسانی که ایمان آورده\u200cاید! از آنچه به شما روزی داده\u200cایم، انفاق کنید! پیش از آنکه روزی فرا رسد که در آن، نه خرید و فروش است (تا بتوانید سعادت و نجات از کیفر را برای خود خریداری کنید)، و نه دوستی (و رفاقتهای مادی سودی دارد)، و نه شفاعت؛ (زیرا شما شایسته شفاعت نخواهید بود.) و کافران، خود ستمگرند؛ (هم به خودشان ستم می\u200cکنند، هم به دیگران)."
      },
      {
        "index": 255,
        "text": "هیچ معبودی نیست جز خداوند یگانه زنده، که قائم به ذات خویش است، و موجودات دیگر، قائم به او هستند؛ هیچگاه خواب سبک و سنگینی او را فرانمی\u200cگیرد؛ (و لحظه\u200cای از تدبیر جهان هستی، غافل نمی\u200cماند؛) آنچه در آسمانها و آنچه در زمین است، از آن اوست؛ کیست که در نزد او، جز به فرمان او شفاعت کند؟! (بنابراین، شفاعت شفاعت\u200cکنندگان، برای آنها که شایسته شفاعتند، از مالکیت مطلقه او نمی\u200cکاهد.) آنچه را در پیش روی آنها [= بندگان\u200c] و پشت سرشان است می\u200cداند؛ (و گذشته و آینده، در پیشگاه علم او، یکسان است.) و کسی از علم او آگاه نمی\u200cگردد؛ جز به مقداری که او بخواهد. (اوست که به همه چیز آگاه است؛ و علم و دانش محدود دیگران، پرتوی از علم بی\u200cپایان و نامحدود اوست.) تخت (حکومت) او، آسمانها و زمین را دربرگرفته؛ و نگاهداری آن دو [= آسمان و زمین]، او را خسته نمیکند. بلندی مقام و عظمت، مخصوص اوست."
      },
      {
        "index": 256,
        "text": "در قبول دین، اکراهی نیست. (زیرا) راه درست از راه انحرافی، روشن شده است. بنابر این، کسی که به طاغوت [= بت و شیطان، و هر موجود طغیانگر] کافر شود و به خدا ایمان آورد، به دستگیره محکمی چنگ زده است، که گسستن برای آن نیست. و خداوند، شنوا و داناست."
      },
      {
        "index": 257,
        "text": "خداوند، ولی و سرپرست کسانی است که ایمان آورده\u200cاند؛ آنها را از ظلمتها، به سوی نور بیرون می\u200cبرد. (اما) کسانی که کافر شدند، اولیای آنها طاغوتها هستند؛ که آنها را از نور، به سوی ظلمتها بیرون می\u200cبرند؛ آنها اهل آتشند و همیشه در آن خواهند ماند."
      },
      {
        "index": 258,
        "text": "آیا ندیدی (و آگاهی نداری از) کسی [= نمرود] که با ابراهیم در باره پروردگارش محاجه و گفتگو کرد؟ زیرا خداوند به او حکومت داده بود؛ (و بر اثر کمی ظرفیت، از باده غرور سرمست شده بود؛) هنگامی که ابراهیم گفت: «خدای من آن کسی است که زنده می\u200cکند و می\u200cمیراند.» او گفت: «من نیز زنده می\u200cکنم و می\u200cمیرانم!» (و برای اثبات این کار و مشتبه\u200cساختن بر مردم دستور داد دو زندانی را حاضر کردند، فرمان آزادی یکی و قتل دیگری را داد) ابراهیم گفت: «خداوند، خورشید را از افق مشرق می\u200cآورد؛ (اگر راست می\u200cگویی که حاکم بر جهان هستی تویی،) خورشید را از مغرب بیاور!» (در اینجا) آن مرد کافر، مبهوت و وامانده شد. و خداوند، قوم ستمگر را هدایت نمی\u200cکند."
      },
      {
        "index": 259,
        "text": "یا همانند کسی که از کنار یک آبادی (ویران شده) عبور کرد، در حالی که دیوارهای آن، به روی سقفها فرو ریخته بود، (و اجساد و استخوانهای اهل آن، در هر سو پراکنده بود؛ او با خود) گفت: «چگونه خدا اینها را پس از مرگ، زنده می\u200cکند؟!» (در این هنگام،) خدا او را یکصد سال میراند؛ سپس زنده کرد؛ و به او گفت: «چه\u200cقدر درنگ کردی؟» گفت: «یک روز؛ یا بخشی از یک روز.» فرمود: «نه، بلکه یکصد سال درنگ کردی! نگاه کن به غذا و نوشیدنی خود (که همراه داشتی، با گذشت سالها) هیچ\u200cگونه تغییر نیافته است! (خدایی که یک چنین مواد فاسدشدنی را در طول این مدت، حفظ کرده، بر همه چیز قادر است!) ولی به الاغ خود نگاه کن (که چگونه از هم متلاشی شده! این زنده شدن تو پس از مرگ، هم برای اطمینان خاطر توست، و هم) برای اینکه تو را نشانه\u200cای برای مردم (در مورد معاد) قرار دهیم. (اکنون) به استخوانها (ی مرکب سواری خود نگاه کن که چگونه آنها را برداشته، به هم پیوند می\u200cدهیم، و گوشت بر آن می\u200cپوشانیم!» هنگامی که (این حقایق) بر او آشکار شد، گفت: «می\u200cدانم خدا بر هر کاری توانا است»."
      },
      {
        "index": 260,
        "text": "و (به خاطر بیاور) هنگامی را که ابراهیم گفت: «خدایا! به من نشان بده چگونه مردگان را زنده می\u200cکنی؟» فرمود: «مگر ایمان نیاورده\u200cای؟!» عرض کرد: «آری، ولی می\u200cخواهم قلبم آرامش یابد.» فرمود: «در این صورت، چهار نوع از مرغان را انتخاب کن! و آنها را (پس از ذبح کردن،) قطعه قطعه کن (و در هم بیامیز)! سپس بر هر کوهی، قسمتی از آن را قرار بده، بعد آنها را بخوان، به سرعت به سوی تو می\u200cآیند! و بدان خداوند قادر و حکیم است؛ (هم از ذرات بدن مردگان آگاه است، و هم توانایی بر جمع آنها دارد)»."
      },
      {
        "index": 261,
        "text": "کسانی که اموال خود را در راه خدا انفاق می\u200cکنند، همانند بذری هستند که هفت خوشه برویاند؛ که در هر خوشه، یکصد دانه باشد؛ و خداوند آن را برای هر کس بخواهد (و شایستگی داشته باشد)، دو یا چند برابر می\u200cکند؛ و خدا (از نظر قدرت و رحمت،) وسیع، و (به همه چیز) داناست."
      },
      {
        "index": 262,
        "text": "کسانی که اموال خود را در راه خدا انفاق می\u200cکنند، سپس به دنبال انفاقی که کرده\u200cاند، منت نمی\u200cگذارند و آزاری نمی\u200cرسانند، پاداش آنها نزد پروردگارشان (محفوظ) است؛ و نه ترسی دارند، و نه غمگین می\u200cشوند."
      },
      {
        "index": 263,
        "text": "گفتار پسندیده (در برابر نیازمندان)، و عفو (و گذشت از خشونتهای آنها)، از بخششی که آزاری به دنبال آن باشد، بهتر است؛ و خداوند، بی\u200cنیاز و بردبار است."
      },
      {
        "index": 264,
        "text": "ای کسانی که ایمان آورده\u200cاید! بخششهای خود را با منت و آزار، باطل نسازید! همانند کسی که مال خود را برای نشان دادن به مردم، انفاق می\u200cکند؛ و به خدا و روز رستاخیز، ایمان نمی\u200cآورد؛ (کار او) همچون قطعه سنگی است که بر آن، (قشر نازکی از) خاک باشد؛ (و بذرهایی در آن افشانده شود؛) و رگبار باران به آن برسد، (و همه خاکها و بذرها را بشوید،) و آن را صاف (و خالی از خاک و بذر) رها کند. آنها از کاری که انجام داده\u200cاند، چیزی به دست نمی\u200cآورند؛ و خداوند، جمعیت کافران را هدایت نمی\u200cکند."
      },
      {
        "index": 265,
        "text": "و (کار) کسانی که اموال خود را برای خشنودی خدا، و تثبیت (ملکات انسانی در) روح خود، انفاق می\u200cکنند، همچون باغی است که در نقطه بلندی باشد، و بارانهای درشت به آن برسد، (و از هوای آزاد و نور آفتاب، به حد کافی بهره گیرد،) و میوه خود را دو چندان دهد (که همیشه شاداب و با طراوت است.) و اگر باران درشت به آن نرسد، بارانی نرم به آن می\u200cرسد. و خداوند به آنچه انجام می\u200cدهید، بیناست."
      },
      {
        "index": 266,
        "text": "آیا کسی از شما دوست دارد که باغی از درختان خرما و انگور داشته باشد که از زیر درختان آن، نهرها بگذرد، و برای او در آن (باغ)، از هر گونه میوه\u200cای وجود داشته باشد، در حالی که به سن پیری رسیده و فرزندانی (کوچک و) ضعیف دارد؛ (در این هنگام،) گردبادی (کوبنده)، که در آن آتش (سوزانی) است، به آن برخورد کند و شعله\u200cور گردد و بسوزد؟! (همین\u200cطور است حال کسانی که انفاقهای خود را، با ریا و منت و آزار، باطل می\u200cکنند.) این چنین خداوند آیات خود را برای شما آشکار می\u200cسازد؛ شاید بیندیشید (و با اندیشه، راه حق را بیابید)!"
      },
      {
        "index": 267,
        "text": "ای کسانی که ایمان آورده\u200cاید! از قسمتهای پاکیزه اموالی که (از طریق تجارت) به دست آورده\u200cاید، و از آنچه از زمین برای شما خارج ساخته\u200cایم (از منابع و معادن و درختان و گیاهان)، انفاق کنید! و برای انفاق، به سراغ قسمتهای ناپاک نروید در حالی که خود شما، (به هنگام پذیرش اموال،) حاضر نیستید آنها را بپذیرید؛ مگر از روی اغماض و کراهت! و بدانید خداوند، بی\u200cنیاز و شایسته ستایش است."
      },
      {
        "index": 268,
        "text": "شیطان، شما را (به هنگام انفاق،) وعده فقر و تهیدستی می\u200cدهد؛ و به فحشا (و زشتیها) امر می\u200cکند؛ ولی خداوند وعده «آمرزش» و «فزونی» به شما می\u200cدهد؛ و خداوند، قدرتش وسیع، و (به هر چیز) داناست. (به همین دلیل، به وعده\u200cهای خود، وفا می\u200cکند.)"
      },
      {
        "index": 269,
        "text": "(خدا) دانش و حکمت را به هر کس بخواهد (و شایسته بداند) می\u200cدهد؛ و به هر کس دانش داده شود، خیر فراوانی داده شده است. و جز خردمندان، (این حقایق را درک نمی\u200cکنند، و) متذکر نمی\u200cگردند."
      },
      {
        "index": 270,
        "text": "و هر چیز را که انفاق می\u200cکنید، یا (اموالی را که) نذر کرده\u200cاید (در راه خدا انفاق کنید)، خداوند آنها را می\u200cداند. و ستمگران یاوری ندارند."
      },
      {
        "index": 271,
        "text": "اگر انفاقها را آشکار کنید، خوب است! و اگر آنها را مخفی ساخته و به نیازمندان بدهید، برای شما بهتر است! و قسمتی از گناهان شما را می\u200cپوشاند؛ (و در پرتو بخشش در راه خدا، بخشوده خواهید شد.) و خداوند به آنچه انجام می\u200cدهید، آگاه است."
      },
      {
        "index": 272,
        "text": "هدایت آنها (به\u200cطور اجبار،) بر تو نیست؛ (بنابر این، ترک انفاق به غیر مسلمانان، برای اجبار به اسلام، صحیح نیست؛) ولی خداوند، هر که را بخواهد (و شایسته بداند)، هدایت می\u200cکند. و آنچه را از خوبیها و اموال انفاق می\u200cکنید، برای خودتان است؛ (ولی) جز برای رضای خدا، انفاق نکنید! و آنچه از خوبیها انفاق می\u200cکنید، (پاداش آن) به طور کامل به شما داده می\u200cشود؛ و به شما ستم نخواهد شد."
      },
      {
        "index": 273,
        "text": "(انفاقِ شما، مخصوصاً باید) برای نیازمندانی باشد که در راه خدا، در تنگنا قرار گرفته\u200cاند؛ (و توجّه به آیین خدا، آنها را از وطنهای خویش آواره ساخته؛ و شرکت در میدانِ جهاد، به آنها اجازه نمی\u200cدهد تا برای تأمین هزینه زندگی، دست به کسب و تجارتی بزنند؛) نمی\u200cتوانند مسافرتی کنند (و سرمایه\u200cای به دست آورند؛) و از شدّت خویشتن\u200cداری، افراد ناآگاه آنها را بی\u200cنیاز می\u200cپندارند؛ امّا آنها را از چهره\u200cهایشان می\u200cشناسی؛ و هرگز با اصرار چیزی از مردم نمی\u200cخواهند. (این است مشخّصات آنها!) و هر چیز خوبی در راه خدا انفاق کنید، خداوند از آن آگاه است."
      },
      {
        "index": 274,
        "text": "آنها که اموال خود را، شب و روز، پنهان و آشکار، انفاق می\u200cکنند، مزدشان نزد پروردگارشان است؛ نه ترسی بر آنهاست، و نه غمگین می\u200cشوند."
      },
      {
        "index": 275,
        "text": "کسانی که ربا می\u200cخورند، (در قیامت) برنمی\u200cخیزند مگر مانند کسی که بر اثر تماسّ شیطان، دیوانه شده (و نمی\u200cتواند تعادل خود را حفظ کند؛ گاهی زمین می\u200cخورد، گاهی بپا می\u200cخیزد). این، به خاطر آن است که گفتند: «داد و ستد هم مانند ربا است (و تفاوتی میان آن دو نیست.)» در حالی که خدا بیع را حلال کرده، و ربا را حرام! (زیرا فرق میان این دو، بسیار است.) و اگر کسی اندرز الهی به او رسد، و (از رباخواری) خودداری کند، سودهایی که در سابق [= قبل از نزول حکم تحریم\u200c] به دست آورده، مال اوست؛ (و این حکم، گذشته را شامل نمی\u200cگردد؛) و کار او به خدا واگذار می\u200cشود؛ (و گذشته او را خواهد بخشید.) امّا کسانی که بازگردند (و بار دیگر مرتکب این گناه شوند)، اهل آتشند؛ و همیشه در آن می\u200cمانند."
      },
      {
        "index": 276,
        "text": "خداوند، ربا را نابود می\u200cکند؛ و صدقات را افزایش می\u200cدهد! و خداوند، هیچ انسانِ ناسپاسِ گنهکاری را دوست نمی\u200cدارد."
      },
      {
        "index": 277,
        "text": "کسانی که ایمان آوردند و اعمال صالح انجام دادند و نماز را برپا داشتند و زکات را پرداختند، اجرشان نزد پروردگارشان است؛ و نه ترسی بر آنهاست، و نه غمگین می\u200cشوند."
      },
      {
        "index": 278,
        "text": "ای کسانی که ایمان آورده\u200cاید! از (مخالفت فرمان) خدا بپرهیزید، و آنچه از (مطالبات) ربا باقی مانده، رها کنید؛ اگر ایمان دارید!"
      },
      {
        "index": 279,
        "text": "اگر (چنین) نمی\u200cکنید، بدانید خدا و رسولش، با شما پیکار خواهند کرد! و اگر توبه کنید، سرمایه\u200cهای شما، از آنِ شماست [= اصل سرمایه، بدون سود]؛ نه ستم می\u200cکنید، و نه بر شما ستم وارد می\u200cشود."
      },
      {
        "index": 280,
        "text": "و اگر (بدهکار،) قدرت پرداخت نداشته باشد، او را تا هنگام توانایی، مهلت دهید! (و در صورتی که براستی قدرت پرداخت را ندارد،) برای خدا به او ببخشید بهتر است؛ اگر (منافع این کار را) بدانید!"
      },
      {
        "index": 281,
        "text": "و از روزی بپرهیزید (و بترسید) که در آن روز، شما را به سوی خدا بازمی\u200cگردانند؛ سپس به هر کس، آنچه انجام داده، به طور کامل باز پس داده می\u200cشود، و به آنها ستم نخواهد شد. (چون هر چه می\u200cبینند، نتایج اعمال خودشان است.)"
      },
      {
        "index": 282,
        "text": "ای کسانی که ایمان آورده\u200cاید! هنگامی که بدهی مدّت\u200cداری (به خاطر وام یا داد و ستد) به یکدیگر پیدا کنید، آن را بنویسید! و باید نویسنده\u200cای از روی عدالت، (سند را) در میان شما بنویسد! و کسی که قدرت بر نویسندگی دارد، نباید از نوشتن -همان طور که خدا به او تعلیم داده- خودداری کند! پس باید بنویسد، و آن کس که حق بر عهده اوست، باید املا کند، و از خدا که پروردگار اوست بپرهیزد، و چیزی را فروگذار ننماید! و اگر کسی که حق بر ذمه اوست، سفیه (یا از نظر عقل) ضعیف (و مجنون) است، یا (به خاطر لال بودن،) توانایی بر املاکردن ندارد، باید ولیّ او (به جای او،) با رعایت عدالت، املا کند! و دو نفر از مردان (عادل) خود را (بر این حقّ) شاهد بگیرید! و اگر دو مرد نبودند، یک مرد و دو زن، از کسانی که مورد رضایت و اطمینان شما هستند، انتخاب کنید! (و این دو زن، باید با هم شاهد قرار گیرند،) تا اگر یکی انحرافی یافت، دیگری به او یادآوری کند. و شهود نباید به هنگامی که آنها را (برای شهادت) دعوت می\u200cکنند، خودداری نمایند! و از نوشتن (بدهیِ خود،) چه کوچک باشد یا بزرگ، ملول نشوید (هر چه باشد بنویسید)! این، در نزد خدا به عدالت نزدیکتر، و برای شهادت مستقیم تر، و برای جلوگیری از تردید و شک (و نزاع و گفتگو) بهتر می\u200cباشد؛ مگر اینکه داد و ستد نقدی باشد که بین خود، دست به دست می\u200cکنید. در این صورت، گناهی بر شما نیست که آن را ننویسید. ولی هنگامی که خرید و فروش (نقدی) می\u200cکنید، شاهد بگیرید! و نباید به نویسنده و شاهد، (به خاطر حقگویی،) زیانی برسد (و تحت فشار قرار گیرند)! و اگر چنین کنید، از فرمان پروردگار خارج شده\u200cاید. از خدا بپرهیزید! و خداوند به شما تعلیم می\u200cدهد؛ خداوند به همه چیز داناست."
      },
      {
        "index": 283,
        "text": "و اگر در سفر بودید، و نویسنده\u200cای نیافتید، گروگان بگیرید! (گروگانی که در اختیار طلبکار قرار گیرد.) و اگر به یکدیگر اطمینان (کامل) داشته باشید، (گروگان لازم نیست، و) باید کسی که امین شمرده شده (و بدون گروگان، چیزی از دیگری گرفته)، امانت (و بدهی خود را بموقع) بپردازد؛ و از خدایی که پروردگار اوست. بپرهیزد! و شهادت را کتمان نکنید! و هر کس آن را کتمان کند، قلبش گناهکار است. و خداوند، به آنچه انجام می\u200cدهید، داناست."
      },
      {
        "index": 284,
        "text": "آنچه در آسمانها و زمین است، از آنِ خداست. و (از این رو) اگر آنچه را در دل دارید، آشکار سازید یا پنهان، خداوند شما را بر طبق آن، محاسبه می\u200cکند. سپس هر کس را بخواهد (و شایستگی داشته باشد)، می\u200cبخشد؛ و هر کس را بخواهد (و مستحق باشد)، مجازات می\u200cکند. و خداوند به همه چیز قدرت دارد."
      },
      {
        "index": 285,
        "text": "پیامبر، به آنچه از سوی پروردگارش بر او نازل شده، ایمان آورده است. (و او، به تمام سخنان خود، کاملاً مؤمن می\u200cباشد.) و همه مؤمنان (نیز)، به خدا و فرشتگان او و کتابها و فرستادگانش، ایمان آورده\u200cاند؛ (و می\u200cگویند:) ما در میان هیچ یک از پیامبران او، فرق نمی\u200cگذاریم (و به همه ایمان داریم). و (مؤمنان) گفتند: «ما شنیدیم و اطاعت کردیم. پروردگارا! (انتظارِ) آمرزش تو را (داریم)؛ و بازگشت (ما) به سوی توست.»"
      },
      {
        "index": 286,
        "text": "خداوند هیچ کس را، جز به اندازه تواناییش، تکلیف نمی\u200cکند. (انسان،) هر کار (نیکی) را انجام دهد، برای خود انجام داده؛ و هر کار (بدی) کند، به زیان خود کرده است. (مؤمنان می\u200cگویند:) پروردگارا! اگر ما فراموش یا خطا کردیم، ما را مؤاخذه مکن! پروردگارا! تکلیف سنگینی بر ما قرار مده، آن چنان که (به خاطر گناه و طغیان،) بر کسانی که پیش از ما بودند، قرار دادی! پروردگارا! آنچه طاقت تحمل آن را نداریم، بر ما مقرّر مدار! و آثار گناه را از ما بشوی! ما را ببخش و در رحمت خود قرار ده! تو مولا و سرپرست مایی، پس ما را بر جمعیّت کافران، پیروز گردان!"
      }
    ],
    "index": 2
  },
  {
    "aya": [
      {
        "index": 1,
        "text": "الم\u200c"
      },
      {
        "index": 2,
        "text": "معبودی جز خداوندِ یگانه زنده و پایدار و نگهدارنده، نیست."
      },
      {
        "index": 3,
        "text": "(همان کسی که) کتاب را بحق بر تو نازل کرد، که با نشانه\u200cهای کتب پیشین، منطبق است؛ و «تورات» و «انجیل» را."
      },
      {
        "index": 4,
        "text": "پیش از آن، برای هدایت مردم فرستاد؛ و (نیز) کتابی که حق را از باطل مشخّص می\u200cسازد، نازل کرد؛ کسانی که به آیات خدا کافر شدند، کیفر شدیدی دارند؛ و خداوند (برای کیفرِ بدکاران و کافران لجوج،) توانا و صاحب انتقام است."
      },
      {
        "index": 5,
        "text": "هیچ چیز، در آسمان و زمین، بر خدا مخفی نمی\u200cماند. (بنابر این، تدبیر آنها بر او مشکل نیست.)"
      },
      {
        "index": 6,
        "text": "او کسی است که شما را در رحمِ (مادران)، آنچنان که می\u200cخواهد تصویر می\u200cکند. معبودی جز خداوندِ توانا و حکیم، نیست."
      },
      {
        "index": 7,
        "text": "او کسی است که این کتاب (آسمانی) را بر تو نازل کرد، که قسمتی از آن، آیات «محکم» [= صریح و روشن\u200c] است؛ که اساس این کتاب می\u200cباشد؛ (و هر گونه پیچیدگی در آیات دیگر، با مراجعه به اینها، برطرف می\u200cگردد.) و قسمتی از آن، «متشابه» است [= آیاتی که به خاطر بالا بودن سطح مطلب و جهات دیگر، در نگاه اول، احتمالات مختلفی در آن می\u200cرود؛ ولی با توجه به آیات محکم، تفسیر آنها آشکار می\u200cگردد.] اما آنها که در قلوبشان انحراف است، به دنبال متشابهاتند، تا فتنه\u200cانگیزی کنند (و مردم را گمراه سازند)؛ و تفسیر (نادرستی) برای آن می\u200cطلبند؛ در حالی که تفسیر آنها را، جز خدا و راسخان در علم، نمی\u200cدانند. (آنها که به دنبال فهم و درکِ اسرارِ همه آیات قرآن در پرتو علم و دانش الهی) می\u200cگویند: «ما به همه آن ایمان آوردیم؛ همه از طرف پروردگارِ ماست.» و جز صاحبان عقل، متذکر نمی\u200cشوند (و این حقیقت را درک نمی\u200cکنند)."
      },
      {
        "index": 8,
        "text": "(راسخانِ در علم، می\u200cگویند:) «پروردگارا! دلهایمان را، بعد از آنکه ما را هدایت کردی، (از راه حق) منحرف مگردان! و از سوی خود، رحمتی بر ما ببخش، زیرا تو بخشنده\u200cای!"
      },
      {
        "index": 9,
        "text": "پروردگارا! تو مردم را، برای روزی که تردیدی در آن نیست، جمع خواهی کرد؛ زیرا خداوند، از وعده خود، تخلّف نمی\u200cکند. (ما به تو و رحمت بی\u200cپایانت، و به وعده رستاخیز و قیامت ایمان داریم.)»"
      },
      {
        "index": 10,
        "text": "ثروتها و فرزندانِ کسانی که کافر شدند، نمی\u200cتواند آنان را از (عذابِ) خداوند باز دارد؛ (و از کیفر، رهایی بخشد.) و آنان خود، آتشگیره دوزخند."
      },
      {
        "index": 11,
        "text": "(عادت آنان در انکار و تحریفِ حقایق،) همچون عادتِ آل فرعون و کسانی است که پیش از آنها بودند؛ آیات ما را تکذیب کردند، و خداوند آنها را به (کیفر) گناهانشان گرفت؛ و خداوند، شدید العقاب است."
      },
      {
        "index": 12,
        "text": "به آنها که کافر شدند بگو: «(از پیروزی موقت خود در جنگ اُحُد، شاد نباشید!) بزودی مغلوب خواهید شد؛ (و سپس در رستاخیز) به سوی جهنم، محشور خواهید شد. و چه بد جایگاهی است!"
      },
      {
        "index": 13,
        "text": "در دو گروهی که (در میدان جنگ بدر،) با هم رو به رو شدند، نشانه (و درس عبرتی) برای شما بود: یک گروه، در راه خدا نبرد می\u200cکرد؛ و جمع دیگری که کافر بود، (در راه شیطان و بت،) در حالی که آنها (گروه مؤمنان) را با چشم خود، دو برابر آنچه بودند، می\u200cدیدند. (و این خود عاملی برای وحشت و شکست آنها شد.) و خداوند، هر کس را بخواهد (و شایسته بداند)، با یاری خود، تأیید می\u200cکند. در این، عبرتی است برای بینایان!"
      },
      {
        "index": 14,
        "text": "محبّت امور مادی، از زنان و فرزندان و اموال هنگفت از طلا و نقره و اسبهای ممتاز و چهارپایان و زراعت، در نظر مردم جلوه داده شده است؛ (تا در پرتو آن، آزمایش و تربیت شوند؛ ولی) اینها (در صورتی که هدف نهایی آدمی را تشکیل دهند،) سرمایه زندگی پست (مادی) است؛ و سرانجام نیک (و زندگیِ والا و جاویدان)، نزد خداست."
      },
      {
        "index": 15,
        "text": "بگو: «آیا شما را از چیزی آگاه کنم که از این (سرمایه\u200cهای مادی)، بهتر است؟» برای کسانی که پرهیزگاری پیشه کرده\u200cاند، (و از این سرمایه\u200cها، در راه مشروع و حق و عدالت، استفاده می\u200cکنند،) در نزد پروردگارشان (در جهان دیگر)، باغهایی است که نهرها از پایِ درختانش می\u200cگذرد؛ همیشه در آن خواهند بود؛ و همسرانی پاکیزه، و خشنودی خداوند (نصیب آنهاست). و خدا به (امورِ) بندگان، بیناست."
      },
      {
        "index": 16,
        "text": "همان کسانی که می\u200cگویند: «پروردگارا! ما ایمان آورده\u200cایم؛ پس گناهان ما را بیامرز، و ما را از عذابِ آتش، نگاهدار!»"
      },
      {
        "index": 17,
        "text": "آنها که (در برابر مشکلات، و در مسیر اطاعت و ترک گناه،) استقامت می\u200cورزند، راستگو هستند، (در برابر خدا) خضوع، و (در راه او) انفاق می\u200cکنند، و در سحرگاهان، استغفار می\u200cنمایند."
      },
      {
        "index": 18,
        "text": "خداوند، (با ایجادِ نظامِ واحدِ جهانِ هستی،) گواهی می\u200cدهد که معبودی جز او نیست؛ و فرشتگان و صاحبان دانش، (هر کدام به گونه\u200cای بر این مطلب،) گواهی می\u200cدهند؛ در حالی که (خداوند در تمام عالم) قیام به عدالت دارد؛ معبودی جز او نیست، که هم توانا و هم حکیم است."
      },
      {
        "index": 19,
        "text": "دین در نزد خدا، اسلام (و تسلیم بودن در برابر حق) است. و کسانی که کتاب آسمانی به آنان داده شد، اختلافی (در آن) ایجاد نکردند، مگر بعد از آگاهی و علم، آن هم به خاطر ظلم و ستم در میان خود؛ و هر کس به آیات خدا کفر ورزد، (خدا به حساب او می\u200cرسد؛ زیرا) خداوند، سریع الحساب است."
      },
      {
        "index": 20,
        "text": "اگر با تو، به گفتگو و ستیز برخیزند، (با آنها مجادله نکن! و) بگو: «من و پیروانم، در برابر خداوند (و فرمان او)، تسلیم شده\u200cایم.» و به آنها که اهل کتاب هستند [= یهود و نصاری\u200c] و بی\u200cسوادان [= مشرکان\u200c] بگو: «آیا شما هم تسلیم شده\u200cاید؟» اگر (در برابر فرمان و منطق حق، تسلیم شوند، هدایت می\u200cیابند؛ و اگر سرپیچی کنند، (نگران مباش! زیرا) بر تو، تنها ابلاغ (رسالت) است؛ و خدا نسبت به (اعمال و عقاید) بندگان، بیناست."
      },
      {
        "index": 21,
        "text": "کسانی که نسبت به آیات خدا کفر می\u200cورزند و پیامبران را بناحق می\u200cکشند، و (نیز) مردمی را که امر به عدالت می\u200cکنند به قتل می\u200cرسانند، و به کیفر دردناک (الهی) بشارت ده!"
      },
      {
        "index": 22,
        "text": "آنها کسانی هستند که اعمال (نیکشان، به خاطر این گناهان بزرگ،) در دنیا و آخرت تباه شده، و یاور و مددکار (و شفاعت کننده\u200cای) ندارند."
      },
      {
        "index": 23,
        "text": "آیا ندیدی کسانی را که بهره\u200cای از کتاب (آسمانی) داشتند، به سوی کتاب الهی دعوت شدند تا در میان آنها داوری کند، سپس گروهی از آنان، (با علم و آگاهی،) روی می\u200cگردانند، در حالی که (از قبول حق) اعراض دارند؟"
      },
      {
        "index": 24,
        "text": "این عمل آنها، به خاطر آن است که می\u200cگفتند: «آتش (دوزخ)، جز چند روزی به ما نمی\u200cرسد. (و کیفر ما، به خاطر امتیازی که بر اقوام دیگر داریم، بسیار محدود است.)» این افترا (و دروغی که به خدا بسته بودند،) آنها را در دینشان مغرور ساخت (و گرفتار انواع گناهان شدند)."
      },
      {
        "index": 25,
        "text": "پس چه گونه خواهند بود هنگامی که آنها را برای روزی که شکّی در آن نیست [= روز رستاخیز] جمع کنیم، و به هر کس، آنچه (از اعمال برای خود) فراهم کرده، بطور کامل داده شود؟ و به آنها ستم نخواهد شد (زیرا محصول اعمال خود را می\u200cچینند)."
      },
      {
        "index": 26,
        "text": "بگو: «بارالها! مالک حکومتها تویی؛ به هر کس بخواهی، حکومت می\u200cبخشی؛ و از هر کس بخواهی، حکومت را می\u200cگیری؛ هر کس را بخواهی، عزت می\u200cدهی؛ و هر که را بخواهی خوار می\u200cکنی. تمام خوبیها به دست توست؛ تو بر هر چیزی قادری."
      },
      {
        "index": 27,
        "text": "شب را در روز داخل می\u200cکنی، و روز را در شب؛ و زنده را از مرده بیرون می\u200cآوری، و مرده را زنده؛ و به هر کس بخواهی، بدون حساب، روزی می\u200cبخشی.»"
      },
      {
        "index": 28,
        "text": "افراد باایمان نباید به جای مؤمنان، کافران را دوست و سرپرست خود انتخاب کنند؛ و هر کس چنین کند، هیچ رابطه\u200cای با خدا ندارد (و پیوند او بکلّی از خدا گسسته می\u200cشود)؛ مگر اینکه از آنها بپرهیزید (و به خاطر هدفهای مهمتری تقیّه کنید). خداوند شما را از (نافرمانی) خود، برحذر می\u200cدارد؛ و بازگشت (شما) به سوی خداست."
      },
      {
        "index": 29,
        "text": "بگو: «اگر آنچه را در سینه\u200cهای شماست، پنهان دارید یا آشکار کنید، خداوند آن را می\u200cداند؛ و (نیز) از آنچه در آسمانها و زمین است، آگاه می\u200cباشد؛ و خداوند بر هر چیزی تواناست."
      },
      {
        "index": 30,
        "text": "روزی که هر کس، آنچه را از کار نیک انجام داده، حاضر می\u200cبیند؛ و آرزو می\u200cکند میان او، و آنچه از اعمال بد انجام داده، فاصله زمانیِ زیادی باشد. خداوند شما را از (نافرمانی) خودش، برحذر می\u200cدارد؛ و (در عین حال،) خدا نسبت به همه بندگان، مهربان است.»"
      },
      {
        "index": 31,
        "text": "بگو: «اگر خدا را دوست می\u200cدارید، از من پیروی کنید! تا خدا (نیز) شما را دوست بدارد؛ و گناهانتان را ببخشد؛ و خدا آمرزنده مهربان است.»"
      },
      {
        "index": 32,
        "text": "بگو: «از خدا و فرستاده (او)، اطاعت کنید! و اگر سرپیچی کنید، خداوند کافران را دوست نمی\u200cدارد.»"
      },
      {
        "index": 33,
        "text": "خداوند، آدم و نوح و آل ابراهیم و آل عمران را بر جهانیان برتری داد."
      },
      {
        "index": 34,
        "text": "آنها فرزندان و (دودمانی) بودند که (از نظر پاکی و تقوا و فضیلت،) بعضی از بعض دیگر گرفته شده بودند؛ و خداوند، شنوا و داناست (و از کوششهای آنها در مسیر رسالت خود، آگاه می\u200cباشد)."
      },
      {
        "index": 35,
        "text": "(به یاد آورید) هنگامی را که همسرِ «عمران» گفت: «خداوندا! آنچه را در رحم دارم، برای تو نذر کردم، که «محرَّر» (و آزاد، برای خدمت خانه تو) باشد. از من بپذیر، که تو شنوا و دانایی!"
      },
      {
        "index": 36,
        "text": "ولی هنگامی که او را به دنیا آورد، (و او را دختر یافت،) گفت: «خداوندا! من او را دختر آوردم -ولی خدا از آنچه او به دنیا آورده بود، آگاهتر بود- و پسر، همانند دختر نیست. (دختر نمی\u200cتواند وظیفه خدمتگزاری معبد را همانند پسر انجام دهد.) من او را مریم نام گذاردم؛ و او و فرزندانش را از (وسوسه\u200cهای) شیطان رانده شده، در پناه تو قرار می\u200cدهم.»"
      },
      {
        "index": 37,
        "text": "خداوند، او [= مریم\u200c] را به طرز نیکویی پذیرفت؛ و به طرز شایسته\u200cای، (نهال وجود) او را رویانید (و پرورش داد)؛ و کفالت او را به «زکریا» سپرد. هر زمان زکریا وارد محراب او می\u200cشد، غذای مخصوصی در آن جا می\u200cدید. از او پرسید: «ای مریم! این را از کجا آورده\u200cای؟!» گفت: «این از سوی خداست. خداوند به هر کس بخواهد، بی حساب روزی می\u200cدهد.»"
      },
      {
        "index": 38,
        "text": "در آنجا بود که زکریا، (با مشاهده آن همه شایستگی در مریم،) پروردگار خویش را خواند و عرض کرد: «خداوندا! از طرف خود، فرزند پاکیزه\u200cای (نیز) به من عطا فرما، که تو دعا را می\u200cشنوی!»"
      },
      {
        "index": 39,
        "text": "و هنگامی که او در محراب ایستاده، مشغول نیایش بود، فرشتگان او را صدا زدند که: «خدا تو را به» یحیی «بشارت می\u200cدهد؛ (کسی) که کلمه خدا [= مسیح\u200c] را تصدیق می\u200cکند؛ و رهبر خواهد بود؛ و از هوسهای سرکش برکنار، و پیامبری از صالحان است.»"
      },
      {
        "index": 40,
        "text": "او عرض کرد: «پروردگارا! چگونه ممکن است فرزندی برای من باشد، در حالی که پیری به سراغ من آمده، و همسرم نازاست؟!» فرمود: «بدین گونه خداوند هر کاری را بخواهد انجام می\u200cدهد.»"
      },
      {
        "index": 41,
        "text": "(زکریا) عرض کرد: «پروردگارا! نشانه\u200cای برای من قرار ده!» گفت: «نشانه تو آن است که سه روز، جز به اشاره و رمز، با مردم سخن نخواهی گفت. (و زبان تو، بدون هیچ علّت ظاهری، برای گفتگو با مردم از کار می\u200cافتد.) پروردگار خود را (به شکرانه این نعمت بزرگ،) بسیار یاد کن! و به هنگام صبح و شام، او را تسبیح بگو!"
      },
      {
        "index": 42,
        "text": "و (به یاد آورید) هنگامی را که فرشتگان گفتند: «ای مریم! خدا تو را برگزیده و پاک ساخته؛ و بر تمام زنان جهان، برتری داده است."
      },
      {
        "index": 43,
        "text": "ای مریم! (به شکرانه این نعمت) برای پروردگار خود، خضوع کن و سجده بجا آور! و با رکوع\u200cکنندگان، رکوع کن!"
      },
      {
        "index": 44,
        "text": "(ای پیامبر!) این، از خبرهای غیبی است که به تو وحی می\u200cکنیم؛ و تو در آن هنگام که قلمهای خود را (برای قرعه\u200cکشی) به آب می\u200cافکندند تا کدامیک کفالت و سرپرستی مریم را عهده\u200cدار شود، و (نیز) به هنگامی که (دانشمندان بنی اسرائیل، برای کسب افتخار سرپرستی او،) با هم کشمکش داشتند، حضور نداشتی؛ و همه اینها، از راه وحی به تو گفته شد.)"
      },
      {
        "index": 45,
        "text": "(به یاد آورید) هنگامی را که فرشتگان گفتند: «ای مریم! خداوند تو را به کلمه\u200cای [= وجود باعظمتی\u200c] از طرف خودش بشارت می\u200cدهد که نامش «مسیح، عیسی پسر مریم» است؛ در حالی که در این جهان و جهان دیگر، صاحب شخصیّت خواهد بود؛ و از مقرّبان (الهی) است."
      },
      {
        "index": 46,
        "text": "و با مردم، در گاهواره و در حالت کهولت (و میانسال شدن) سخن خواهد گفت؛ و از شایستگان است.»"
      },
      {
        "index": 47,
        "text": "(مریم) گفت: «پروردگارا! چگونه ممکن است فرزندی برای من باشد، در حالی که انسانی با من تماس نگرفته است؟!» فرمود: «خداوند، این\u200cگونه هر چه را بخواهد می\u200cآفریند! هنگامی که چیزی را مقرّر دارد (و فرمان هستی آن را صادر کند)، فقط به آن می\u200cگوید: «موجود باش!» آن نیز فوراً موجود می\u200cشود."
      },
      {
        "index": 48,
        "text": "و به او، کتاب و دانش و تورات و انجیل، می\u200cآموزد."
      },
      {
        "index": 49,
        "text": "و (او را به عنوان) رسول و فرستاده به سوی بنی اسرائیل (قرار داده، که به آنها می\u200cگوید:) من نشانه\u200cای از طرف پروردگار شما، برایتان آورده\u200cام؛ من از گِل، چیزی به شکل پرنده می\u200cسازم؛ سپس در آن می\u200cدمم و به فرمان خدا، پرنده\u200cای می\u200cگردد. و به اذن خدا، کورِ مادرزاد و مبتلایان به برص [= پیسی\u200c] را بهبودی می\u200cبخشم؛ و مردگان را به اذن خدا زنده می\u200cکنم؛ و از آنچه می\u200cخورید، و در خانه\u200cهای خود ذخیره می\u200cکنید، به شما خبر می\u200cدهم؛ مسلماً در اینها، نشانه\u200cای برای شماست، اگر ایمان داشته باشید!"
      },
      {
        "index": 50,
        "text": "و آنچه را پیش از من از تورات بوده، تصدیق می\u200cکنم؛ و (آمده\u200cام) تا پاره\u200cای از چیزهایی را که (بر اثر ظلم و گناه،) بر شما حرام شده، (مانند گوشت بعضی از چهارپایان و ماهیها،) حلال کنم؛ و نشانه\u200cای از طرف پروردگار شما، برایتان آورده\u200cام؛ پس از خدا بترسید، و مرا اطاعت کنید!"
      },
      {
        "index": 51,
        "text": "خداوند، پروردگار من و شماست؛ او را بپرستید (نه من، و نه چیز دیگر را)! این است راه راست!»"
      },
      {
        "index": 52,
        "text": "هنگامی که عیسی از آنان احساس کفر (و مخالفت) کرد، گفت: «کیست که یاور من به سوی خدا (برای تبلیغ آیین او) گردد؟» حواریان [= شاگردانِ مخصوصِ او] گفتند: «ما یاوران خداییم؛ به خدا ایمان آوردیم؛ و تو (نیز) گواه باش که ما اسلام آورده\u200cایم."
      },
      {
        "index": 53,
        "text": "پروردگارا! به آنچه نازل کرده\u200cای، ایمان آوردیم و از فرستاده (تو) پیروی نمودیم؛ ما را در زمره گواهان بنویس!»"
      },
      {
        "index": 54,
        "text": "و (یهود و دشمنان مسیح، برای نابودی او و آیینش،) نقشه کشیدند؛ و خداوند (بر حفظ او و آیینش،) چاره\u200cجویی کرد؛ و خداوند، بهترین چاره\u200cجویان است."
      },
      {
        "index": 55,
        "text": "(به یاد آورید) هنگامی را که خدا به عیسی فرمود: «من تو را برمی\u200cگیرم و به سوی خود، بالا می\u200cبرم و تو را از کسانی که کافر شدند، پاک می\u200cسازم؛ و کسانی را که از تو پیروی کردند، تا روز رستاخیز، برتر از کسانی که کافر شدند، قرارمی\u200cدهم؛ سپس بازگشت شما به سوی من است و در میان شما، در آنچه اختلاف داشتید، داوری می\u200cکنم."
      },
      {
        "index": 56,
        "text": "امّا آنها که کافر شدند، (و پس از شناختن حق، آن را انکار کردند،) در دنیا و آخرت، آنان را مجازات دردناکی خواهم کرد؛ و برای آنها، یاورانی نیست."
      },
      {
        "index": 57,
        "text": "امّا آنها که ایمان آوردند، و اعمال صالح انجام دادند، خداوند پاداش آنان را بطور کامل خواهد داد؛ و خداوند، ستمکاران را دوست نمی\u200cدارد.»"
      },
      {
        "index": 58,
        "text": "اینها را که بر تو می\u200cخوانیم، از نشانه\u200cها (ی حقّانیّت تو) است، و یادآوری حکیمانه است."
      },
      {
        "index": 59,
        "text": "مَثَل عیسی در نزد خدا، همچون آدم است؛ که او را از خاک آفرید، و سپس به او فرمود: «موجود باش!» او هم فوراً موجود شد. (بنابر این، ولادت مسیح بدون پدر، هرگز دلیل بر الوهیّت او نیست.)"
      },
      {
        "index": 60,
        "text": "اینها حقیقتی است از جانب پروردگار تو؛ بنابر این، از تردید کنندگان مباش!"
      },
      {
        "index": 61,
        "text": "هرگاه بعد از علم و دانشی که (در باره مسیح) به تو رسیده، (باز) کسانی با تو به محاجّه و ستیز برخیزند، به آنها بگو: «بیایید ما فرزندان خود را دعوت کنیم، شما هم فرزندان خود را؛ ما زنان خویش را دعوت نماییم، شما هم زنان خود را؛ ما از نفوس خود دعوت کنیم، شما هم از نفوس خود؛ آنگاه مباهله کنیم؛ و لعنت خدا را بر دروغگویان قرار دهیم."
      },
      {
        "index": 62,
        "text": "این همان سرگذشتِ واقعی (مسیح) است. (و ادعاهایی همچون الوهیّت او، یا فرزند خدا بودنش، بی\u200cاساس است.) و هیچ معبودی، جز خداوند یگانه نیست؛ و خداوند توانا و حکیم است."
      },
      {
        "index": 63,
        "text": "اگر (با این همه شواهد روشن، باز هم از پذیرش حق) روی گردانند، (بدان که طالب حق نیستند؛ و) خداوند از مفسده\u200cجویان، آگاه است."
      },
      {
        "index": 64,
        "text": "بگو: «ای اهل کتاب! بیایید به سوی سخنی که میان ما و شما یکسان است؛ که جز خداوند یگانه را نپرستیم و چیزی را همتای او قرار ندهیم؛ و بعضی از ما، بعضی دیگر را -غیر از خدای یگانه- به خدایی نپذیرد.» هرگاه (از این دعوت،) سرباز زنند، بگویید: «گواه باشید که ما مسلمانیم!»"
      },
      {
        "index": 65,
        "text": "ای اهل کتاب! چرا درباره ابراهیم، گفتگو و نزاع می\u200cکنید (و هر کدام، او را پیرو آیین خودتان معرفی می\u200cنمایید)؟! در حالی که تورات و انجیل، بعد از او نازل شده است! آیا اندیشه نمی\u200cکنید؟!"
      },
      {
        "index": 66,
        "text": "شما کسانی هستید که درباره آنچه نسبت به آن آگاه بودید، گفتگو و ستیز کردید؛ چرا درباره آنچه آگاه نیستید، گفتگو می\u200cکنید؟! و خدا می\u200cداند، و شما نمی\u200cدانید."
      },
      {
        "index": 67,
        "text": "ابراهیم نه یهودی بود و نه نصرانی؛ بلکه موحّدی خالص و مسلمان بود؛ و هرگز از مشرکان نبود."
      },
      {
        "index": 68,
        "text": "سزاوارترین مردم به ابراهیم، آنها هستند که از او پیروی کردند، و (در زمان و عصر او، به مکتب او وفادار بودند؛ همچنین) این پیامبر و کسانی که (به او) ایمان آورده\u200cاند (از همه سزاوارترند)؛ و خداوند، ولیّ و سرپرست مؤمنان است."
      },
      {
        "index": 69,
        "text": "جمعی از اهل کتاب (از یهود)، دوست داشتند (و آرزو می\u200cکردند) شما را گمراه کنند؛ (امّا آنها باید بدانند که نمی\u200cتوانند شما را گمراه سازند،) آنها گمراه نمی\u200cکنند مگر خودشان را، و نمی\u200cفهمند!"
      },
      {
        "index": 70,
        "text": "ای اهل کتاب! چرا به آیات خدا کافر می\u200cشوید، در حالی که (به درستی آن) گواهی می\u200cدهید؟!"
      },
      {
        "index": 71,
        "text": "ای اهل کتاب! چرا حق را با باطل (می\u200cزمیزید و) مشتبه می\u200cکنید (تا دیگران نفهمند و گمراه شوند)، و حقیقت را پوشیده می\u200cدارید در حالی که می\u200cدانید؟!"
      },
      {
        "index": 72,
        "text": "و جمعی از اهل کتاب (از یهود) گفتند: «(بروید در ظاهر) به آنچه بر مؤمنان نازل شده، در آغاز روز ایمان بیاورید؛ و در پایان روز، کافر شوید (و باز گردید)! شاید آنها (از آیین خود) بازگردند! (زیرا شما را، اهل کتاب و آگاه از بشارات آسمانی پیشین می\u200cدانند؛ و این توطئه کافی است که آنها را متزلزل سازد)."
      },
      {
        "index": 73,
        "text": "و جز به کسی که از آیین شما پیروی می\u200cکند، (واقعاً) ایمان نیاورید!» بگو: «هدایت، هدایت الهی است! (و این توطئه شما، در برابر آن بی اثر است)»! (سپس اضافه کردند: «تصور نکنید) به کسی همانند شما (کتاب آسمانی) داده می\u200cشود، یا اینکه می\u200cتوانند در پیشگاه پروردگارتان، با شما بحث و گفتگو کنند، (بلکه نبوّت و منطق، هر دو نزد شماست!)» بگو: «فضل (و موهبت نبوّت و عقل و منطق، در انحصار کسی نیست؛ بلکه) به دست خداست؛ و به هر کس بخواهد (و شایسته بداند،) می\u200cدهد؛ و خداوند، واسع [= دارای مواهب گسترده\u200c] و آگاه (از موارد شایسته آن) است."
      },
      {
        "index": 74,
        "text": "هر کس را بخواهد، ویژه رحمت خود می\u200cکند؛ و خداوند، دارای مواهب عظیم است.»"
      },
      {
        "index": 75,
        "text": "و در میان اهل کتاب، کسانی هستند که اگر ثروت زیادی به رسم امانت به آنها بسپاری، به تو باز می\u200cگردانند؛ و کسانی هستند که اگر یک دینار هم به آنان بسپاری، به تو باز نمی\u200cگردانند؛ مگر تا زمانی که بالای سر آنها ایستاده (و بر آنها مسلّط) باشی! این بخاطر آن است که می\u200cگویند: «ما در برابر امّیّین [= غیر یهود]، مسؤول نیستیم.» و بر خدا دروغ می\u200cبندند؛ در حالی که می\u200cدانند (این سخن دروغ است)."
      },
      {
        "index": 76,
        "text": "آری، کسی که به پیمان خود وفا کند و پرهیزگاری پیشه نماید، (خدا او را دوست می\u200cدارد؛ زیرا) خداوند پرهیزگاران را دوست دارد."
      },
      {
        "index": 77,
        "text": "کسانی که پیمان الهی و سوگندهای خود (به نام مقدس او) را به بهای ناچیزی می\u200cفروشند، آنها بهره\u200cای در آخرت نخواهند داشت؛ و خداوند با آنها سخن نمی\u200cگوید و به آنان در قیامت نمی\u200cنگرد و آنها را (از گناه) پاک نمی\u200cسازد؛ و عذاب دردناکی برای آنهاست."
      },
      {
        "index": 78,
        "text": "در میان آنها [= یهود] کسانی هستند که به هنگام تلاوت کتاب (خدا)، زبان خود را چنان می\u200cگردانند که گمان کنید (آنچه را می\u200cخوانند،) از کتاب (خدا) است؛ در حالی که از کتاب (خدا) نیست! (و با صراحت) می\u200cگویند: «آن از طرف خداست!» با اینکه از طرف خدا نیست، و به خدا دروغ می\u200cبندند در حالی که می\u200cدانند!"
      },
      {
        "index": 79,
        "text": "برای هیچ بشری سزاوار نیست که خداوند، کتاب آسمانی و حکم و نبوّت به او دهد سپس او به مردم بگوید: «غیر از خدا، مرا پرستش کنید!» بلکه (سزاوار مقام او، این است که بگوید:) مردمی الهی باشید، آن\u200cگونه که کتاب خدا را می\u200cآموختید و درس می\u200cخواندید! (و غیر از خدا را پرستش نکنید!)"
      },
      {
        "index": 80,
        "text": "و نه اینکه به شما دستور دهد که فرشتگان و پیامبران را، پروردگار خود انتخاب کنید. آیا شما را، پس از آنکه مسلمان شدید، به کفر دعوت می\u200cکند؟!"
      },
      {
        "index": 81,
        "text": "و (به خاطر بیاورید) هنگامی را که خداوند، از پیامبران (و پیروان آنها)، پیمان مؤکّد گرفت، که هرگاه کتاب و دانش به شما دادم، سپس پیامبری به سوی شما آمد که آنچه را با شماست تصدیق می\u200cکند، به او ایمان بیاورید و او را یاری کنید! سپس (خداوند) به آنها گفت: «آیا به این موضوع، اقرار دارید؟ و بر آن، پیمان مؤکّد بستید؟» گفتند: «(آری) اقرار داریم!» (خداوند به آنها) گفت: «پس گواه باشید! و من نیز با شما از گواهانم.»"
      },
      {
        "index": 82,
        "text": "پس کسی که بعد از این (پیمان محکم)، روی گرداند، فاسق است."
      },
      {
        "index": 83,
        "text": "آیا آنها غیر از آیین خدا می\u200cطلبند؟! (آیین او همین اسلام است؛) و تمام کسانی که در آسمانها و زمین هستند، از روی اختیار یا از روی اجبار، در برابرِ (فرمان) او تسلیمند، و همه به سوی او بازگردانده می\u200cشوند."
      },
      {
        "index": 84,
        "text": "بگو: «به خدا ایمان آوردیم؛ و (همچنین) به آنچه بر ما و بر ابراهیم و اسماعیل و اسحاق و یعقوب و اسباط نازل گردیده؛ و آنچه به موسی و عیسی و (دیگر) پیامبران، از طرف پروردگارشان داده شده است؛ ما در میان هیچ یک از آنان فرقی نمی\u200cگذاریم؛ و در برابرِ (فرمان) او تسلیم هستیم.»"
      },
      {
        "index": 85,
        "text": "و هر کس جز اسلام (و تسلیم در برابر فرمان حق،) آیینی برای خود انتخاب کند، از او پذیرفته نخواهد شد؛ و او در آخرت، از زیانکاران است."
      },
      {
        "index": 86,
        "text": "چگونه خداوند جمعیّتی را هدایت می\u200cکند که بعد از ایمان و گواهی به حقّانیّت رسول و آمدن نشانه\u200cهای روشن برای آنها، کافر شدند؟! و خدا، جمعیّت ستمکاران را هدایت نخواهد کرد!"
      },
      {
        "index": 87,
        "text": "کیفر آنها، این است که لعن (و طرد) خداوند و فرشتگان و مردم همگی بر آنهاست."
      },
      {
        "index": 88,
        "text": "همواره در این لعن (و طرد و نفرین) می\u200cمانند؛ مجازاتشان تخفیف نمی\u200cیابد؛ و به آنها مهلت داده نمی\u200cشود."
      },
      {
        "index": 89,
        "text": "مگر کسانی که پس از آن، توبه کنند و اصلاح نمایند؛ (و در مقام جبران گناهان گذشته برآیند، که توبه آنها پذیرفته خواهد شد؛) زیرا خداوند، آمرزنده و بخشنده است."
      },
      {
        "index": 90,
        "text": "کسانی که پس از ایمان کافر شدند و سپس بر کفر (خود) افزودند، (و در این راه اصرار ورزیدند،) هیچ\u200cگاه توبه آنان، (که از روی ناچاری یا در آستانه مرگ صورت می\u200cگیرد،) قبول نمی\u200cشود؛ و آنها گمراهان (واقعی) اند (چرا که هم راه خدا را گم کرده\u200cاند، و هم راه توبه را!)."
      },
      {
        "index": 91,
        "text": "کسانی که کافر شدند و در حال کفر از دنیا رفتند، اگر چه روی زمین پر از طلا باشد، و آن را بعنوان فدیه (و کفّاره اعمال بد خویش) بپردازند، هرگز از هیچ\u200cیک آنها قبول نخواهد شد؛ و برای آنان، مجازاتِ دردناک است؛ و یاورانی ندارند."
      },
      {
        "index": 92,
        "text": "هرگز به (حقیقت) نیکوکاری نمی\u200cرسید مگر اینکه از آنچه دوست می\u200cدارید، (در راه خدا) انفاق کنید؛ و آنچه انفاق می\u200cکنید، خداوند از آن آگاه است."
      },
      {
        "index": 93,
        "text": "همه غذاها (ی پاک) بر بنی اسرائیل حلال بود، جز آنچه اسرائیل (یعقوب)، پیش از نزول تورات، بر خود تحریم کرده بود؛ (مانند گوشت شتر که برای او ضرر داشت.) بگو: «اگر راست می\u200cگویید تورات را بیاورید و بخوانید! (این نسبتهایی که به پیامبران پیشین می\u200cدهید، حتّی در تورات تحریف شده شما نیست!)»"
      },
      {
        "index": 94,
        "text": "بنا بر این، آنها که بعد از این به خدا دروغ می\u200cبندند، ستمگرند! (زیرا از روی علم و عمد چنین می\u200cکنند)."
      },
      {
        "index": 95,
        "text": "بگو: «خدا راست گفته (و اینها در آیین پاک ابراهیم نبوده) است. بنا بر این، از آیین ابراهیم پیروی کنید، که به حق گرایش داشت، و از مشرکان نبود!»"
      },
      {
        "index": 96,
        "text": "نخستین خانه\u200cای که برای مردم (و نیایش خداوند) قرار داده شد، همان است که در سرزمین مکّه است، که پر برکت، و مایه هدایت جهانیان است."
      },
      {
        "index": 97,
        "text": "در آن، نشانه\u200cهای روشن، (از جمله) مقام ابراهیم است؛ و هر کس داخل آن [= خانه خدا] شود؛ در امان خواهد بود، و برای خدا بر مردم است که آهنگ خانه (او) کنند، آنها که توانایی رفتن به سوی آن دارند. و هر کس کفر ورزد (و حج را ترک کند، به خود زیان رسانده)، خداوند از همه جهانیان، بی\u200cنیاز است."
      },
      {
        "index": 98,
        "text": "بگو: «ای اهل کتاب! چرا به آیات خدا کفر می\u200cورزید؟! و خدا گواه است بر اعمالی که انجام می\u200cدهید!»"
      },
      {
        "index": 99,
        "text": "بگو: «ای اهل کتاب! چرا افرادی را که ایمان آورده\u200cاند، از راه خدا بازمی\u200cدارید، و می\u200cخواهید این راه را کج سازید؟! در حالی که شما (به درستی این راه) گواه هستید؛ و خداوند از آنچه انجام می\u200cدهید، غافل نیست!»"
      },
      {
        "index": 100,
        "text": "ای کسانی که ایمان آورده\u200cاید! اگر از گروهی از اهل کتاب، (که کارشان نفاق\u200cافکنی و شعله\u200cورساختنِ آتش کینه و عداوت است) اطاعت کنید، شما را پس از ایمان، به کفر بازمی\u200cگردانند."
      },
      {
        "index": 101,
        "text": "و چگونه ممکن است شما کافر شوید، با اینکه (در دامان وحی قرار گرفته\u200cاید، و) آیات خدا بر شما خوانده می\u200cشود، و پیامبر او در میان شماست؟! (بنابر این، به خدا تمسّک جویید!) و هر کس به خدا تمسّک جوید، به راهی راست، هدایت شده است."
      },
      {
        "index": 102,
        "text": "ای کسانی که ایمان آورده\u200cاید! آن گونه که حق تقوا و پرهیزکاری است، از خدا بپرهیزید! و از دنیا نروید، مگر اینکه مسلمان باشید! (باید گوهر ایمان را تا پایان عمر، حفظ کنید!)"
      },
      {
        "index": 103,
        "text": "و همگی به ریسمان خدا [= قرآن و اسلام، و هرگونه وسیله وحدت\u200c]، چنگ زنید، و پراکنده نشوید! و نعمت (بزرگِ) خدا را بر خود، به یاد آرید که چگونه دشمن یکدیگر بودید، و او میان دلهای شما، الفت ایجاد کرد، و به برکتِ نعمتِ او، برادر شدید! و شما بر لبِ حفره\u200cای از آتش بودید، خدا شما را از آن نجات داد؛ این چنین، خداوند آیات خود را برای شما آشکار می\u200cسازد؛ شاید پذیرای هدایت شوید."
      },
      {
        "index": 104,
        "text": "باید از میان شما، جمعی دعوت به نیکی، و امر به معروف و نهی از منکر کنند! و آنها همان رستگارانند."
      },
      {
        "index": 105,
        "text": "و مانند کسانی نباشید که پراکنده شدند و اختلاف کردند؛ (آن هم) پس از آنکه نشانه\u200cهای روشن (پروردگار) به آنان رسید! و آنها عذاب عظیمی دارند."
      },
      {
        "index": 106,
        "text": "(آن عذاب عظیم) روزی خواهد بود که چهره\u200cهائی سفید، و چهره\u200cهائی سیاه می\u200cگردد، اما آنها که صورتهایشان سیاه شده، (به آنها گفته می\u200cشود:) آیا بعد از ایمان، و (اخوّت و برادری در سایه آن،) کافر شدید؟! پس بچشید عذاب را، به سبب آنچه کفر می\u200cورزیدید!"
      },
      {
        "index": 107,
        "text": "و امّا آنها که چهره\u200cهایشان سفید شده، در رحمت خداوند خواهند بود؛ و جاودانه در آن می\u200cمانند."
      },
      {
        "index": 108,
        "text": "اینها آیات خداست؛ که بحق بر تو می\u200cخوانیم. و خداوند (هیچ گاه) ستمی برای (احدی از) جهانیان نمی\u200cخواهد."
      },
      {
        "index": 109,
        "text": "و (چگونه ممکن است خدا ستم کند؟! در حالی که) آنچه در آسمانها و آنچه در زمین است، مال اوست؛ و همه کارها، به سوی او باز می\u200cگردد (و به فرمان اوست.)"
      },
      {
        "index": 110,
        "text": "شما بهترین امتی بودید که به سود انسانها آفریده شده\u200cاند؛ (چه اینکه) امر به معروف و نهی از منکر می\u200cکنید و به خدا ایمان دارید. و اگر اهل کتاب، (به چنین برنامه و آیین درخشانی،) ایمان آورند، برای آنها بهتر است! (ولی تنها) عده کمی از آنها با ایمانند، و بیشتر آنها فاسقند، (و خارج از اطاعت پروردگار)"
      },
      {
        "index": 111,
        "text": "آنها [= اهل کتاب، مخصوصا» یهود] هرگز نمی\u200cتوانند به شما زیان برسانند، جز آزارهای مختصر؛ و اگر با شما پیکار کنند، به شما پشت خواهند کرد (و شکست می\u200cخورند)؛ سپس کسی آنها را یاری نمی\u200cکند."
      },
      {
        "index": 112,
        "text": "هر جا یافت شوند، مهر ذلت بر آنان خورده است؛ مگر با ارتباط به خدا، (و تجدید نظر در روش ناپسند خود،) و (یا) با ارتباط به مردم (و وابستگی به این و آن)؛ و به خشم خدا، گرفتار شده\u200cاند؛ و مهر بیچارگی بر آنها زده شده؛ چرا که آنها به آیات خدا، کفر می\u200cورزیدند و پیامبران را بناحق می\u200cکشتند. اینها بخاطر آن است که گناه کردند؛ و (به حقوق دیگران،) تجاوز می\u200cنمودند."
      },
      {
        "index": 113,
        "text": "آنها همه یکسان نیستند؛ از اهل کتاب، جمعیّتی هستند که (به حق و ایمان) قیام می\u200cکنند؛ و پیوسته در اوقات شب، آیات خدا را می\u200cخوانند؛ در حالی که سجده می\u200cنمایند."
      },
      {
        "index": 114,
        "text": "به خدا و روز دیگر ایمان می\u200cآورند؛ امر به معروف و نهی از منکر می\u200cکنند؛ و در انجام کارهای نیک، پیشی می\u200cگیرند؛ و آنها از صالحانند."
      },
      {
        "index": 115,
        "text": "و آنچه از اعمال نیک انجام دهند، هرگز کفران نخواهد شد! (و پاداش شایسته آن را می\u200cبینند.) و خدا از پرهیزکاران، آگاه است."
      },
      {
        "index": 116,
        "text": "کسانی که کافر شدند، هرگز نمی\u200cتوانند در پناه اموال و فرزندانشان، از مجازات خدا در امان بمانند! آنها اصحاب دوزخند؛ و جاودانه در آن خواهند ماند."
      },
      {
        "index": 117,
        "text": "آنچه آنها در این زندگی پست دنیوی انفاق می\u200cکنند، همانند باد سوزانی است که به زراعت قومی که بر خود ستم کرده (و در غیر محل و وقت مناسب، کشت نموده\u200cاند)، بوزد؛ و آن را نابود سازد. خدا به آنها ستم نکرده؛ بلکه آنها، خودشان به خویشتن ستم می\u200cکنند."
      },
      {
        "index": 118,
        "text": "ای کسانی که ایمان آورده\u200cاید! محرم اسراری از غیر خود، انتخاب نکنید! آنها از هرگونه شرّ و فسادی در باره شما، کوتاهی نمی\u200cکنند. آنها دوست دارند شما در رنج و زحمت باشید. (نشانه\u200cهای) دشمنی از دهان (و کلام) شان آشکار شده؛ و آنچه در دلهایشان پنهان می\u200cدارند، از آن مهمتر است. ما آیات (و راه\u200cهای پیشگیری از شرّ آنها) را برای شما بیان کردیم اگر اندیشه کنید!"
      },
      {
        "index": 119,
        "text": "شما کسانی هستید که آنها را دوست می\u200cدارید؛ امّا آنها شما را دوست ندارند! در حالی که شما به همه کتابهای آسمانی ایمان دارید (و آنها به کتاب آسمانی شما ایمان ندارند). هنگامی که شما را ملاقات می\u200cکنند، (به دروغ) می\u200cگویند: «ایمان آورده\u200cایم!» امّا هنگامی که تنها می\u200cشوند، از شدّت خشم بر شما، سر انگشتان خود را به دندان می\u200cگزند! بگو: «با همین خشمی که دارید بمیرید! خدا از (اسرار) درون سینه\u200cها آگاه است.»"
      },
      {
        "index": 120,
        "text": "اگر نیکی به شما برسد، آنها را ناراحت می\u200cکند؛ و اگر حادثه ناگواری برای شما رخ دهد، خوشحال می\u200cشوند. (امّا) اگر (در برابرشان) استقامت و پرهیزگاری پیشه کنید، نقشه\u200cهای (خائنانه) آنان، به شما زیانی نمی\u200cرساند؛ خداوند به آنچه انجام می\u200cدهند، احاطه دارد."
      },
      {
        "index": 121,
        "text": "و (به یاد آور) زمانی را که صبحگاهان، از میان خانواده خود، جهت انتخاب اردوگاه جنگ برای مؤمنان، بیرون رفتی! و خداوند، شنوا و داناست (گفتگوهای مختلفی را که درباره طرح جنگ گفته می\u200cشد، می\u200cشنید؛ و اندیشه\u200cهایی را که بعضی در سر می\u200cپروراندند، می\u200cدانست)."
      },
      {
        "index": 122,
        "text": "(و نیز به یاد آور) زمانی را که دو طایفه از شما تصمیم گرفتند سستی نشان دهند (و از وسط راه بازگردند)؛ و خداوند پشتیبان آنها بود (و به آنها کمک کرد که از این فکر بازگردند)؛ و افراد باایمان، باید تنها بر خدا توکّل کنند!"
      },
      {
        "index": 123,
        "text": "خداوند شما را در «بدر» یاری کرد (و بر دشمنان خطرناک، پیروز ساخت)؛ در حالی که شما (نسبت به آنها)، ناتوان بودید. پس، از خدا بپرهیزید (و در برابر دشمن، مخالفتِ فرمانِ پیامبر نکنید)، تا شکر نعمت او را بجا آورده باشید!"
      },
      {
        "index": 124,
        "text": "در آن هنگام که تو به مؤمنان می\u200cگفتنی: «آیا کافی نیست که پروردگارتان، شما را به سه هزار نفر از فرشتگان، که از آسمان فرود می\u200cآیند، یاری کند؟!»"
      },
      {
        "index": 125,
        "text": "آری، (امروز هم) اگر استقامت و تقوا پیشه کنید، و دشمن به همین زودی به سراغ شما بیاید، خداوند شما را به پنج هزار نفر از فرشتگان، که نشانه\u200cهایی با خود دارند، مدد خواهد داد!"
      },
      {
        "index": 126,
        "text": "ولی اینها را خداوند فقط بشارت، و برای اطمینان خاطر شما قرار داده؛ وگرنه، پیروزی تنها از جانب خداوند توانای حکیم است!"
      },
      {
        "index": 127,
        "text": "(این وعده را که خدا به شما داده،) برای این است که قسمتی از پیکر لشکر کافران را قطع کند؛ یا آنها را با ذلّت برگرداند؛ تا مأیوس و ناامید، (به وطن خود) بازگردند."
      },
      {
        "index": 128,
        "text": "هیچ\u200cگونه اختیاری (در باره عفو کافران، یا مؤمنان فراری از جنگ،) برای تو نیست؛ مگر اینکه (خدا) بخواهد آنها را ببخشد، یا مجازات کند؛ زیرا آنها ستمگرند."
      },
      {
        "index": 129,
        "text": "و آنچه در آسمانها و زمین است، از آن خداست. هر کس را بخواهد (و شایسته بداند)، می\u200cبخشد؛ و هر کس را بخواهد، مجازات می\u200cکند؛ و خداوند آمرزنده مهربان است."
      },
      {
        "index": 130,
        "text": "ای کسانی که ایمان آورده\u200cاید! ربا (و سود پول) را چند برابر نخورید! از خدا بپرهیزید، تا رستگار شوید!"
      },
      {
        "index": 131,
        "text": "و از آتشی بپرهیزید که برای کافران آماده شده است!"
      },
      {
        "index": 132,
        "text": "و خدا و پیامبر را اطاعت کنید، تا مشمول رحمت شوید!"
      },
      {
        "index": 133,
        "text": "و شتاب کنید برای رسیدن به آمرزش پروردگارتان؛ و بهشتی که وسعت آن، آسمانها و زمین است؛ و برای پرهیزگاران آماده شده است."
      },
      {
        "index": 134,
        "text": "همانها که در توانگری و تنگدستی، انفاق می\u200cکنند؛ و خشم خود را فرو می\u200cبرند؛ و از خطای مردم درمی\u200cگذرند؛ و خدا نیکوکاران را دوست دارد."
      },
      {
        "index": 135,
        "text": "و آنها که وقتی مرتکب عمل زشتی شوند، یا به خود ستم کنند، به یاد خدا می\u200cافتند؛ و برای گناهان خود، طلب آمرزش می\u200cکنند -و کیست جز خدا که گناهان را ببخشد؟- و بر گناه، اصرار نمی\u200cورزند، با اینکه می\u200cدانند."
      },
      {
        "index": 136,
        "text": "آنها پاداششان آمرزش پروردگار، و بهشتهایی است که از زیر درختانش، نهرها جاری است؛ جاودانه در آن میمانند؛ چه نیکو است پاداش اهل عمل!"
      },
      {
        "index": 137,
        "text": "پیش از شما، سنّت\u200cهایی وجود داشت؛ (و هر قوم، طبق اعمال و صفات خود، سرنوشتهایی داشتند؛ که شما نیز، همانند آن را دارید.) پس در روی زمین، گردش کنید و ببینید سرانجام تکذیب\u200cکنندگان (آیات خدا) چگونه بود؟!"
      },
      {
        "index": 138,
        "text": "این، بیانی است برای عموم مردم؛ و هدایت و اندرزی است برای پرهیزگاران!"
      },
      {
        "index": 139,
        "text": "و سست نشوید! و غمگین نگردید! و شما برترید اگر ایمان داشته باشید!"
      },
      {
        "index": 140,
        "text": "اگر (در میدان احد،) به شما جراحتی رسید (و ضربه\u200cای وارد شد)، به آن جمعیّت نیز (در میدان بدر)، جراحتی همانند آن وارد گردید. و ما این روزها(ی پیروزی و شکست) را در میان مردم می\u200cگردانیم؛ (-و این خاصیّت زندگی دنیاست-) تا خدا، افرادی را که ایمان آورده\u200cاند، بداند (و شناخته شوند)؛ و خداوند از میان شما، شاهدانی بگیرد. و خدا ظالمان را دوست نمی\u200cدارد."
      },
      {
        "index": 141,
        "text": "و تا خداوند، افراد باایمان را خالص گرداند (و ورزیده شوند)؛ و کافران را به تدریج نابود سازد."
      },
      {
        "index": 142,
        "text": "آیا چنین پنداشتید که (تنها با ادّعای ایمان) وارد بهشت خواهید شد، در حالی که خداوند هنوز مجاهدان از شما و صابران را مشخصّ نساخته است؟!"
      },
      {
        "index": 143,
        "text": "و شما مرگ (و شهادت در راه خدا) را، پیش از آنکه با آن روبه\u200cرو شوید، آرزو می\u200cکردید؛ سپس آن را با چشم خود دیدید، در حالی که به آن نگاه می\u200cکردید (و حاضر نبودید به آن تن دردهید! چقدر میان گفتار و کردار شما فاصله است؟!)"
      },
      {
        "index": 144,
        "text": "محمد (ص) فقط فرستاده خداست؛ و پیش از او، فرستادگان دیگری نیز بودند؛ آیا اگر او بمیرد و یا کشته شود، شما به عقب برمی\u200cگردید؟ (و اسلام را رها کرده به دوران جاهلیّت و کفر بازگشت خواهید نمود؟) و هر کس به عقب باز گردد، هرگز به خدا ضرری نمی\u200cزند؛ و خداوند بزودی شاکران (و استقامت\u200cکنندگان) را پاداش خواهد داد."
      },
      {
        "index": 145,
        "text": "هیچ\u200cکس، جز به فرمان خدا، نمی\u200cمیرد؛ سرنوشتی است تعیین شده؛ (بنابر این، مرگ پیامبر یا دیگران، یک سنّت الهی است.) هر کس پاداش دنیا را بخواهد (و در زندگی خود، در این راه گام بردارد،) چیزی از آن به او خواهیم داد؛ و هر کس پاداش آخرت را بخواهد، از آن به او می\u200cدهیم؛ و بزودی سپاسگزاران را پاداش خواهیم داد."
      },
      {
        "index": 146,
        "text": "چه بسیار پیامبرانی که مردان الهی فراوانی به همراه آنان جنگ کردند! آنها هیچ\u200cگاه در برابر آنچه در راه خدا به آنان می\u200cرسید، سست و ناتوان نشدند (و تن به تسلیم ندادند)؛ و خداوند استقامت\u200cکنندگان را دوست دارد."
      },
      {
        "index": 147,
        "text": "سخنشان تنها این بود که: «پروردگارا! گناهان ما را ببخش! و از تندرویهای ما در کارها، چشم\u200cپوشی کن! قدمهای ما را استوار بدار! و ما را بر جمعیّت کافران، پیروز گردان!"
      },
      {
        "index": 148,
        "text": "از این\u200cرو خداوند پاداش این جهان، و پاداش نیک آن جهان را به آنها داد؛ و خداوند نیکوکاران را دوست می\u200cدارد."
      },
      {
        "index": 149,
        "text": "ای کسانی که ایمان آورده\u200cاید! اگر از کسانی که کافر شده\u200cاند اطاعت کنید، شما را به گذشته\u200cهایتان بازمی\u200cگردانند؛ و سرانجام، زیانکار خواهید شد."
      },
      {
        "index": 150,
        "text": "(آنها تکیه\u200cگاه شما نیستند،) بلکه ولی و سرپرست شما، خداست؛ و او بهترین یاوران است."
      },
      {
        "index": 151,
        "text": "بزودی در دلهای کافران، بخاطر اینکه بدون دلیل، چیزهایی را برای خدا همتا قرار دادند، رعب و ترس می\u200cافکنیم؛ و جایگاه آنها، آتش است؛ و چه بد جایگاهی است جایگاه ستمکاران!"
      },
      {
        "index": 152,
        "text": "خداوند، وعده خود را به شما، (در باره پیروزی بر دشمن در احد،) تحقق بخشید؛ در آن هنگام (که در آغاز جنگ،) دشمنان را به فرمان او، به قتل می\u200cرساندید؛ (و این پیروزی ادامه داشت) تا اینکه سست شدید؛ و (بر سر رهاکردن سنگرها،) در کار خود به نزاع پرداختید؛ و بعد از آن که آنچه را دوست می\u200cداشتید (از غلبه بر دشمن) به شما نشان داد، نافرمانی کردید. بعضی از شما، خواهان دنیا بودند؛ و بعضی خواهان آخرت. سپس خداوند شما را از آنان منصرف ساخت؛ (و پیروزی شما به شکست انجامید؛) تا شما را آزمایش کند. و او شما را بخشید؛ و خداوند نسبت به مؤمنان، فضل و بخشش دارد."
      },
      {
        "index": 153,
        "text": "(به خاطر بیاورید) هنگامی را که از کوه بالا میرفتید؛ و جمعی در وسط بیابان پراکنده شدند؛ و از شدت وحشت،) به عقب ماندگان نگاه نمی\u200cکردید، و پیامبر از پشت سر، شما را صدا می\u200cزد. سپس اندوه\u200cها را یکی پس از دیگری به شما جزا داد؛ این بخاطر آن بود که دیگر برای از دست رفتن (غنایم جنگی) غمگین نشوید، و نه بخاطر مصیبت\u200cهایی که بر شما وارد می\u200cگردد. و خداوند از آنچه انجام می\u200cدهید، آگاه است."
      },
      {
        "index": 154,
        "text": "سپس بدنبال این غم و اندوه، آرامشی بر شما فرستاد. این آرامش، بصورت خواب سبکی بود که (در شب بعد از حادثه احد،) گروهی از شما را فرا گرفت؛ اماگروه دیگری در فکر جان خویش بودند؛ (و خواب به چشمانشان نرفت.) آنها گمانهای نادرستی -همچون گمانهای دوران جاهلیت- درباره خدا داشتند؛ و می\u200cگفتند: «آیا چیزی از پیروزی نصیب ما می\u200cشود؟!» بگو: «همه کارها (و پیروزیها) به دست خداست!» آنها در دل خود، چیزی را پنهان می\u200cدارند که برای تو آشکار نمی\u200cسازند؛ می\u200cگویند: «اگر ما سهمی از پیروزی داشتیم، در این جا کشته نمی\u200cشدیم!» بگو: «اگر هم در خانه\u200cهای خود بودید، آنهایی که کشته\u200cشدن بر آنها مقرر شده بود، قطعاً به سوی آرامگاه\u200cهای خود، بیرون می\u200cآمدند (و آنها را به قتل می\u200cرساندند). و اینها برای این است که خداوند، آنچه در سینه\u200cهایتان پنهان دارید، بیازماید؛ و آنچه را در دلهای شما (از ایمان) است، خالص گرداند؛ و خداوند از آنچه در درون سینه\u200cهاست، با خبر است."
      },
      {
        "index": 155,
        "text": "کسانی که در روز روبرو شدن دو جمعیت با یکدیگر (در جنگ احد)، فرار کردند، شیطان آنها را بر اثر بعضی از گناهانی که مرتکب شده بودند، به لغزش انداخت؛ و خداوند آنها را بخشید. خداوند، آمرزنده و بردبار است."
      },
      {
        "index": 156,
        "text": "ای کسانی که ایمان آورده\u200cاید! همانند کافران نباشید که چون برادرانشان به مسافرتی می\u200cروند، یا در جنگ شرکت می\u200cکنند (و از دنیا می\u200cروند و یا کشته می\u200cشوند)، می\u200cگویند: «اگر آنها نزد ما بودند، نمی\u200cمردند و کشته نمی\u200cشدند!» (شما از این گونه سخنان نگویید،) تا خدا این حسرت را بر دل آنها [= کافران\u200c] بگذارد. خداوند، زنده می\u200cکند و می\u200cمیراند؛ (و زندگی و مرگ، به دست اوست؛) و خدا به آنچه انجام می\u200cدهید، بیناست."
      },
      {
        "index": 157,
        "text": "اگر هم در راه خدا کشته شوید یا بمیرید، (زیان نکرده\u200cاید؛ زیرا) آمرزش و رحمت خدا، از تمام آنچه آنها (در طول عمر خود،) جمع آوری میکنند، بهتر است!"
      },
      {
        "index": 158,
        "text": "و اگر بمیرید یا کشته شوید، به سوی خدا محشور می\u200cشوید. (بنابراین، فانی نمی\u200cشوید که از فنا، وحشت داشته باشید.)"
      },
      {
        "index": 159,
        "text": "به (برکت) رحمت الهی، در برابر آنان [= مردم\u200c] نرم (و مهربان) شدی! و اگر خشن و سنگدل بودی، از اطراف تو، پراکنده می\u200cشدند. پس آنها را ببخش و برای آنها آمرزش بطلب! و در کارها، با آنان مشورت کن! اما هنگامی که تصمیم گرفتی، (قاطع باش! و) بر خدا توکل کن! زیرا خداوند متوکلان را دوست دارد."
      },
      {
        "index": 160,
        "text": "اگر خداوند شما را یاری کند، هیچ کس بر شما پیروز نخواهد شد! و اگر دست از یاری شما بردارد، کیست که بعد از او، شما را یاری کند؟! و مؤمنان، تنها بر خداوند باید توکل کنند!"
      },
      {
        "index": 161,
        "text": "(گمان کردید ممکن است پیامبر به شما خیانت کند؟! در حالی که) ممکن نیست هیچ پیامبری خیانت کند! و هر کس خیانت کند، روز رستاخیز، آنچه را در آن خیانت کرده، با خود (به صحنه محشر) می\u200cآورد؛ سپس به هر کس، آنچه را فراهم کرده (و انجام داده است)، بطور کامل داده می\u200cشود؛ و (به همین دلیل) به آنها ستم نخواهد شد (چرا که محصول اعمال خود را خواهند دید)."
      },
      {
        "index": 162,
        "text": "آیا کسی که از رضای خدا پیروی کرده، همانند کسی است که به خشم و غضب خدا بازگشته؟! و جایگاه او جهنم، و پایان کار او بسیار بد است."
      },
      {
        "index": 163,
        "text": "هر یک از آنان، درجه و مقامی در پیشگاه خدا دارند؛ و خداوند به آنچه انجام می\u200cدهند، بیناست."
      },
      {
        "index": 164,
        "text": "خداوند بر مؤمنان منت نهاد [= نعمت بزرگی بخشید] هنگامی که در میان آنها، پیامبری از خودشان برانگیخت؛ که آیات او را بر آنها بخواند، و آنها را پاک کند و کتاب و حکمت بیاموزد؛ هر چند پیش از آن، در گمراهی آشکاری بودند."
      },
      {
        "index": 165,
        "text": "آیا هنگامی که مصیبتی (در میدان جنک احد) به شما رسید، در حالی که دو برابر آن را (در میدان جنگ بدر بر دشمن) وارد ساخته بودید، گفتید: «این مصیبت از کجاست؟!» بگو: «از ناحیه خود شماست (که در میدان جنگ احد، با دستور پیامبر مخالفت کردید)! خداوند بر هر چیزی قادر است. (و چنانچه روش خود را اصلاح کنید، در آینده شما را پیروز می\u200cکند.)»"
      },
      {
        "index": 166,
        "text": "و آنچه (در روز احد،) در روزی که دو دسته [= مؤمنان و کافران\u200c] با هم نبرد کردند به شما رسید، به فرمان خدا (و طبق سنت الهی) بود؛ و برای این بود که مؤمنان را مشخص کند."
      },
      {
        "index": 167,
        "text": "و نیز برای این بود که منافقان شناخته شوند؛ آنهایی که به ایشان گفته شد: «بیایید در راه خدا نبرد کنید! یا (حداقل) از حریم خود، دفاع نمایید!» گفتند: «اگر می\u200cدانستیم جنگی روی خواهد داد، از شما پیروی می\u200cکردیم. (اما می\u200cدانیم جنگی نمی\u200cشود.)» آنها در آن هنگام، به کفر نزدیکتر بودند تا به ایمان؛ به زبان خود چیزی می\u200cگویند که در دلهایشان نیست! و خداوند از آنچه کتمان می\u200cکنند، آگاهتر است."
      },
      {
        "index": 168,
        "text": "(منافقان) آنها هستند که به برادران خود -در حالی که از حمایت آنها دست کشیده بودند- گفتند: «اگر آنها از ما پیروی می\u200cکردند، کشته نمی\u200cشدند!» بگو: «(مگر شما می\u200cتوانید مرگ افراد را پیش\u200cبینی کنید؟!) پس مرگ را از خودتان دور سازید اگر راست می\u200cگویید!»"
      },
      {
        "index": 169,
        "text": "(ای پیامبر!) هرگز گمان مبر کسانی که در راه خدا کشته شدند، مردگانند! بلکه آنان زنده\u200cاند، و نزد پروردگارشان روزی داده می\u200cشوند."
      },
      {
        "index": 170,
        "text": "آنها بخاطر نعمتهای فراوانی که خداوند از فضل خود به ایشان بخشیده است، خوشحالند؛ و بخاطر کسانی که هنوز به آنها ملحق نشده\u200cاند [= مجاهدان و شهیدان آینده]، خوشوقتند؛ (زیرا مقامات برجسته آنها را در آن جهان می\u200cبینند؛ و می\u200cدانند) که نه ترسی بر آنهاست، و نه غمی خواهند داشت."
      },
      {
        "index": 171,
        "text": "و از نعمت خدا و فضل او (نسبت به خودشان نیز) مسرورند؛ و (می\u200cبینند که) خداوند، پاداش مؤمنان را ضایع نمی\u200cکند؛ (نه پاداش شهیدان، و نه پاداش مجاهدانی که شهید نشدند)."
      },
      {
        "index": 172,
        "text": "آنها که دعوت خدا و پیامبر (ص) را، پس از آن همه جراحاتی که به ایشان رسید، اجابت کردند؛ (و هنوز زخمهای میدان احد التیام نیافته بود، به سوی میدان «حمرار الاسد» حرکت نمودند؛) برای کسانی از آنها، که نیکی کردند و تقوا پیش گرفتند، پاداش بزرگی است."
      },
      {
        "index": 173,
        "text": "اینها کسانی بودند که (بعضی از) مردم، به آنان گفتند: «مردم [= لشکر دشمن] برای (حمله به) شما اجتماع کرده\u200cاند؛ از آنها بترسید!» اما این سخن، بر ایمانشان افزود؛ و گفتند: «خدا ما را کافی است؛ و او بهترین حامی ماست.»"
      },
      {
        "index": 174,
        "text": "به همین جهت، آنها (از این میدان،) با نعمت و فضل پروردگارشان، بازگشتند؛ در حالی که هیچ ناراحتی به آنان نرسید؛ و از رضای خدا، پیروی کردند؛ و خداوند دارای فضل و بخشش بزرگی است."
      },
      {
        "index": 175,
        "text": "این فقط شیطان است که پیروان خود را (با سخنان و شایعات بی\u200cاساس،) می\u200cترساند. از آنها نترسید! و تنها از من بترسید اگر ایمان دارید!"
      },
      {
        "index": 176,
        "text": "کسانی که در راه کفر، شتاب میکنند، تو را غمگین نسازند! به یقین، آنها هرگز زیانی به خداوند نمی\u200cرسانند. (بعلاوه) خدا می\u200cخواهد (آنها را به حال خودشان واگذارد؛ و در نتیجه،) بهره\u200cای برای آنها در آخرت قرار ندهد. و برای آنها مجازات بزرگی است!"
      },
      {
        "index": 177,
        "text": "(آری،) کسانی که ایمان را دادند و کفر را خریداری کردند، هرگز به خدا زیانی نمی\u200cرسانند؛ و برای آنها، مجازات دردناکی است!"
      },
      {
        "index": 178,
        "text": "آنها که کافر شدند، (و راه طغیان پیش گرفتند،) تصور نکنند اگر به آنان مهلت می\u200cدهیم، به سودشان است! ما به آنان مهلت می\u200cدهیم فقط برای اینکه بر گناهان خود بیفزایند؛ و برای آنها، عذاب خوارکننده\u200cای (آماده شده) است!"
      },
      {
        "index": 179,
        "text": "چنین نبود که خداوند، مؤمنان را به همان\u200cگونه که شما هستید واگذارد؛ مگر آنکه ناپاک را از پاک جدا سازد. و نیز چنین نبود که خداوند شما را از اسرار غیب، آگاه کند (تا مؤمنان و منافقان را از این راه بشناسید؛ این بر خلاف سنت الهی است؛) ولی خداوند از میان رسولان خود، هر کس را بخواهد برمیگزیند؛ (و قسمتی از اسرار نهان را که برای مقام رهبری او لازم است، در اختیار او می\u200cگذارد.) پس (اکنون که این جهان، بوته آزمایش پاک و ناپاک است،) به خدا و رسولان او ایمان بیاورید! و اگر ایمان بیاورید و تقوا پیشه کنید، پاداش بزرگی برای شماست."
      },
      {
        "index": 180,
        "text": "کسانی که بخل می\u200cورزند، و آنچه را خدا از فضل خویش به آنان داده، انفاق نمی\u200cکنند، گمان نکنند این کار به سود آنها است؛ بلکه برای آنها شر است؛ بزودی در روز قیامت، آنچه را نسبت به آن بخل ورزیدند، همانند طوقی به گردنشان می\u200cافکنند. و میراث آسمانها و زمین، از آن خداست؛ و خداوند، از آنچه انجام می\u200cدهید، آگاه است."
      },
      {
        "index": 181,
        "text": "خداوند، سخن آنها را که گفتند: «خدا فقیر است، و ما بی\u200cنیازیم»، شنید! به زودی آنچه را گفتند، خواهیم نوشت؛ و (همچنین) کشتن پیامبران را بناحق (می\u200cنویسیم)؛ و به آنها می\u200cگوییم: «بچشید عذاب سوزان را (در برابر کارهایتان!)»"
      },
      {
        "index": 182,
        "text": "این بخاطر چیزی است که دستهای شما از پیش فرستاده (و نتیجه کار شماست) و بخاطر آن است که خداوند، به بندگان (خود)، ستم نمی\u200cکند."
      },
      {
        "index": 183,
        "text": "(اینها) همان کسانی (هستند) که گفتند: «خداوند از ما پیمان گرفته که به هیچ پیامبری ایمان نیاوریم تا (این معجزه را انجام دهد:) یک قربانی بیاورد، که آتش [= صاعقه آسمانی\u200c] آن را بخورد!» بگو: «پیامبرانی پیش از من، برای شما آمدند؛ و دلایل روشن، و آنچه را گفتید آوردند؛ پس چرا آنها را به قتل رساندید اگر راست می\u200cگویید؟!»"
      },
      {
        "index": 184,
        "text": "پس (اگر این بهانه\u200cجویان،) تو را تکذیب کنند، (چیز تازه\u200cای نیست؛) رسولان پیش از تو (نیز) تکذیب شدند؛ پیامبرانی که دلایل آشکار، و نوشته\u200cهای متین و محکم، و کتاب روشنی\u200cبخش آورده بودند."
      },
      {
        "index": 185,
        "text": "هر کسی مرگ را می\u200cچشد؛ و شما پاداش خود را بطور کامل در روز قیامت خواهید گرفت؛ آنها که از آتش (دوزخ) دور شده، و به بهشت وارد شوند نجات یافته و رستگار شده\u200cاند و زندگی دنیا، چیزی جز سرمایه فریب نیست!"
      },
      {
        "index": 186,
        "text": "به یقین (همه شما) در اموال و جانهای خود، آزمایش می\u200cشوید! و از کسانی که پیش از شما به آنها کتاب (آسمانی) داده شده [= یهود]، و (همچنین) از مشرکان، سخنان آزاردهنده فراوان خواهید شنید! و اگر استقامت کنید و تقوا پیشه سازید، (شایسته\u200cتر است؛ زیرا) این از کارهای مهم و قابل اطمینان است."
      },
      {
        "index": 187,
        "text": "و (به خاطر بیاورید) هنگامی را که خدا، از کسانی که کتاب (آسمانی) به آنها داده شده، پیمان گرفت که حتماً آن را برای مردم آشکار سازید و کتمان نکنید! ولی آنها، آن را پشت سر افکندند؛ و به بهای کمی فروختند؛ و چه بد متاعی می\u200cخرند؟!"
      },
      {
        "index": 188,
        "text": "گمان مبر آنها که از اعمال (زشت) خود خوشحال می\u200cشوند، و دوست دارند در برابر کار (نیکی) که انجام نداده\u200cاند مورد ستایش قرار گیرند، از عذاب (الهی) برکنارند! (بلکه) برای آنها، عذاب دردناکی است!"
      },
      {
        "index": 189,
        "text": "و حکومت آسمانها و زمین، از آن خداست؛ و خدا بر همه چیز تواناست."
      },
      {
        "index": 190,
        "text": "مسلماً در آفرینش آسمانها و زمین، و آمد و رفت شب و روز، نشانه\u200cهای (روشنی) برای خردمندان است."
      },
      {
        "index": 191,
        "text": "همانها که خدا را در حال ایستاده و نشسته، و آنگاه که بر پهلو خوابیده\u200cاند، یاد می\u200cکنند؛ و در اسرار آفرینش آسمانها و زمین می\u200cاندیشند؛ (و می\u200cگویند:) بار الها! اینها را بیهوده نیافریده\u200cای! منزهی تو! ما را از عذاب آتش، نگاه دار!"
      },
      {
        "index": 192,
        "text": "پروردگارا! هر که را تو (بخاطر اعمالش،) به آتش افکنی، او را خوار و رسوا ساخته\u200cای! و برای افراد ستمگر، هیچ یاوری نیست!"
      },
      {
        "index": 193,
        "text": "پروردگارا! ما صدای منادی (تو) را شنیدیم که به ایمان دعوت می\u200cکرد که: «به پروردگار خود، ایمان بیاورید!» و ما ایمان آوردیم؛ پروردگارا! گناهان ما را ببخش! و بدیهای ما را بپوشان! و ما را با نیکان (و در مسیر آنها) بمیران!"
      },
      {
        "index": 194,
        "text": "پروردگارا! آنچه را به وسیله پیامبرانت به ما وعده فرمودی، به ما عطا کن! و ما را در روز رستاخیز، رسوا مگردان! زیرا تو هیچ\u200cگاه از وعده خود، تخلف نمی\u200cکنی."
      },
      {
        "index": 195,
        "text": "خداوند، درخواست آنها را پذیرفت؛ (و فرمود:) من عمل هیچ عمل\u200cکننده\u200cای از شما را، زن باشد یا مرد، ضایع نخواهم کرد؛ شما همنوعید، و از جنس یکدیگر! آنها که در راه خدا هجرت کردند، و از خانه\u200cهای خود بیرون رانده شدند و در راه من آزار دیدند، و جنگ کردند و کشته شدند، بیقین گناهانشان را می\u200cبخشم؛ و آنها را در باغهای بهشتی، که از زیر درختانش نهرها جاری است، وارد می\u200cکنم. این پاداشی است از طرف خداوند؛ و بهترین پاداشها نزد پروردگار است."
      },
      {
        "index": 196,
        "text": "رفت و آمد (پیروزمندانه) کافران در شهرها، تو را نفریبد!"
      },
      {
        "index": 197,
        "text": "این متاع ناچیزی است؛ و سپس جایگاهشان دوزخ، و چه بد جایگاهی است!"
      },
      {
        "index": 198,
        "text": "ولی کسانی (که ایمان دارند، و) از پروردگارشان می\u200cپرهیزند، برای آنها باغهایی از بهشت است، که از زیر درختانش نهرها جاری است؛ همیشه در آن خواهند بود. این، نخستین پذیرایی است که از سوی خداوند به آنها می\u200cرسد؛ و آنچه در نزد خداست، برای نیکان بهتر است!"
      },
      {
        "index": 199,
        "text": "و از اهل کتاب، کسانی هستند که به خدا، و آنچه بر شما نازل شده، و آنچه بر خودشان نازل گردیده، ایمان دارند؛ در برابر (فرمان) خدا خاضعند؛ و آیات خدا را به بهای ناچیزی نمی\u200cفروشند. پاداش آنها، نزد پروردگارشان است. خداوند، سریع الحساب است. (تمام اعمال نیک آنها را به سرعت حساب می\u200cکند، و پاداش می\u200cدهد.)"
      },
      {
        "index": 200,
        "text": "ای کسانی که ایمان آورده\u200cاید! (در برابر مشکلات و هوسها،) استقامت کنید! و در برابر دشمنان (نیز)، پایدار باشید و از مرزهای خود، مراقبت کنید و از خدا بپرهیزید، شاید رستگار شوید!"
      }
    ],
    "index": 3
  },
  {
    "aya": [
      {
        "index": 1,
        "text": "ای مردم! از (مخالفت) پروردگارتان بپرهیزید! همان کسی که همه شما را از یک انسان آفرید؛ و همسر او را (نیز) از جنس او خلق کرد؛ و از آن دو، مردان و زنان فراوانی (در روی زمین) منتشر ساخت. و از خدایی بپرهیزید که (همگی به عظمت او معترفید؛ و) هنگامی که چیزی از یکدیگر می\u200cخواهید، نام او را می\u200cبرید! (و نیز) (از قطع رابطه با) خویشاوندان خود، پرهیز کنید! زیرا خداوند، مراقب شماست."
      },
      {
        "index": 2,
        "text": "و اموال یتیمان را (هنگامی که به حد رشد رسیدند) به آنها بدهید! و اموال بد (خود) را، با اموال خوب (آنها) عوض نکنید! و اموال آنان را همراه اموال خودتان (با مخلوط کردن یا تبدیل نمودن) نخورید، زیرا این گناه بزرگی است!"
      },
      {
        "index": 3,
        "text": "و اگر می\u200cترسید که (بهنگام ازدواج با دختران یتیم،) عدالت را رعایت نکنید، (از ازدواج با آنان، چشم\u200cپوشی کنید و) با زنان پاک (دیگر) ازدواج نمائید، دو یا سه یا چهار همسر و اگر می\u200cترسید عدالت را (درباره همسران متعدد) رعایت نکنید، تنها یک همسر بگیرید، و یا از زنانی که مالک آنهائید استفاده کنید، این کار، از ظلم و ستم بهتر جلوگیری می\u200cکند."
      },
      {
        "index": 4,
        "text": "و مهر زنان را (بطور کامل) بعنوان یک بدهی (یا عطیه،) به آنان بپردازید! (ولی) اگر آنها چیزی از آن را با رضایت خاطر به شما ببخشند، حلال و گوارا مصرف کنید!"
      },
      {
        "index": 5,
        "text": "اموال خود را، که خداوند وسیله قوام زندگی شما قرار داده، به دست سفیهان نسپارید و از آن، به آنها روزی دهید! و لباس بر آنان بپوشانید و با آنها سخن شایسته بگویید!"
      },
      {
        "index": 6,
        "text": "و یتیمان را چون به حد بلوغ برسند، بیازمایید! اگر در آنها رشد (کافی) یافتید، اموالشان را به آنها بدهید! و پیش از آنکه بزرگ شوند، اموالشان را از روی اسراف نخورید! هر کس که بی\u200cنیاز است، (از برداشت حق الزحمه) خودداری کند؛ و آن کس که نیازمند است، به طور شایسته (و مطابق زحمتی که می\u200cکشد،) از آن بخورد. و هنگامی که اموالشان را به آنها بازمی\u200cگردانید، شاهد بگیرید! اگر چه خداوند برای محاسبه کافی است."
      },
      {
        "index": 7,
        "text": "برای مردان، از آنچه پدر و مادر و خویشاوندان از خود بر جای می\u200cگذارند، سهمی است؛ و برای زنان نیز، از آنچه پدر و مادر و خویشاوندان می\u200cگذارند، سهمی؛ خواه آن مال، کم باشد یا زیاد؛ این سهمی است تعیین شده و پرداختنی."
      },
      {
        "index": 8,
        "text": "و اگر بهنگام تقسیم (ارث)، خویشاوندان (و طبقه\u200cای که ارث نمی\u200cبرند) و یتیمان و مستمندان، حضور داشته باشند، چیزی از آن اموال را به آنها بدهید! و با آنان به طور شایسته سخن بگویید!"
      },
      {
        "index": 9,
        "text": "کسانی که اگر فرزندان ناتوانی از خود بیادگار بگذارند از آینده آنان می\u200cترسند، باید (از ستم درباره یتیمان مردم) بترسند! از (مخالفت) خدا بپرهیزند، و سخنی استوار بگویند."
      },
      {
        "index": 10,
        "text": "کسانی که اموال یتیمان را به ظلم و ستم می\u200cخورند، (در حقیقت،) تنها آتش می\u200cخورند؛ و بزودی در شعله\u200cهای آتش (دوزخ) می\u200cسوزند."
      },
      {
        "index": 11,
        "text": "خداوند در باره فرزندانتان به شما سفارش می\u200cکند که سهم (میراث) پسر، به اندازه سهم دو دختر باشد؛ و اگر فرزندان شما، (دو دختر و) بیش از دو دختر باشند، دو سوم میراث از آن آنهاست؛ و اگر یکی باشد، نیمی (از میراث،) از آن اوست. و برای هر یک از پدر و مادر او، یک ششم میراث است، اگر (میت) فرزندی داشته باشد؛ و اگر فرزندی نداشته باشد، و (تنها) پدر و مادر از او ارث برند، برای مادر او یک سوم است (و بقیه از آن پدر است)؛ و اگر او برادرانی داشته باشد، مادرش یک ششم می\u200cبرد (و پنج ششم باقیمانده، برای پدر است). (همه اینها،) بعد از انجام وصیتی است که او کرده، و بعد از ادای دین است -شما نمی\u200cدانید پدران و مادران و فرزندانتان، کدامیک برای شما سودمندترند!- این فریضه الهی است؛ و خداوند، دانا و حکیم است."
      },
      {
        "index": 12,
        "text": "و برای شما، نصف میراث زنانتان است، اگر آنها فرزندی نداشته باشند؛ و اگر فرزندی داشته باشند، یک چهارم از آن شماست؛ پس از انجام وصیتی که کرده\u200cاند، و ادای دین (آنها). و برای زنان شما، یک چهارم میراث شماست، اگر فرزندی نداشته باشید؛ و اگر برای شما فرزندی باشد، یک هشتم از آن آنهاست؛ بعد از انجام وصیتی که کرده\u200cاید، و ادای دین. و اگر مردی بوده باشد که کلاله [= خواهر یا برادر] از او ارث می\u200cبرد، یا زنی که برادر یا خواهری دارد، سهم هر کدام، یک ششم است (اگر برادران و خواهران مادری باشند)؛ و اگر بیش از یک نفر باشند، آنها در یک سوم شریکند؛ پس از انجام وصیتی که شده، و ادای دین؛ بشرط آنکه (از طریق وصیت و اقرار به دین،) به آنها ضرر نزند. این سفارش خداست؛ و خدا دانا و بردبار است."
      },
      {
        "index": 13,
        "text": "اینها مرزهای الهی است؛ و هر کس خدا و پیامبرش را اطاعت کند، (و قوانین او را محترم بشمرد،) خداوند وی را در باغهایی از بهشت وارد می\u200cکند که همواره، آب از زیر درختانش جاری است؛ جاودانه در آن می\u200cمانند؛ و این، پیروزی بزرگی است!"
      },
      {
        "index": 14,
        "text": "و آن کس که نافرمانی خدا و پیامبرش را کند و از مرزهای او تجاوز نماید، او را در آتشی وارد می\u200cکند که جاودانه در آن خواهد ماند؛ و برای او مجازات خوارکننده\u200cای است."
      },
      {
        "index": 15,
        "text": "و کسانی از زنان شما که مرتکب زنا شوند، چهار نفر از مسلمانان را بعنوان شاهد بر آنها بطلبید! اگر گواهی دادند، آنان [= زنان\u200c] را در خانه ها (ی خود) نگاه دارید تا مرگشان فرارسد؛ یا اینکه خداوند، راهی برای آنها قرار دهد."
      },
      {
        "index": 16,
        "text": "و از میان شما، آن مردان و زنانی که (همسر ندارند، و) مرتکب آن کار (زشت) می\u200cشوند، آنها را آزار دهید (و حد بر آنان جاری نمایید)! و اگر توبه کنند، و (خود را) اصلاح نمایند، (و به جبران گذشته بپردازند،) از آنها درگذرید! زیرا خداوند، توبه\u200cپذیر و مهربان است."
      },
      {
        "index": 17,
        "text": "پذیرش توبه از سوی خدا، تنها برای کسانی است که کار بدی را از روی جهالت انجام می\u200cدهند، سپس زود توبه می\u200cکنند. خداوند، توبه چنین اشخاصی را می\u200cپذیرد؛ و خدا دانا و حکیم است."
      },
      {
        "index": 18,
        "text": "برای کسانی که کارهای بد را انجام می\u200cدهند، و هنگامی که مرگ یکی از آنها فرا می\u200cرسد می\u200cگوید: «الان توبه کردم!» توبه نیست؛ و نه برای کسانی که در حال کفر از دنیا می\u200cروند؛ اینها کسانی هستند که عذاب دردناکی برایشان فراهم کرده\u200cایم."
      },
      {
        "index": 19,
        "text": "ای کسانی که ایمان آورده\u200cاید! برای شما حلال نیست که از زنان، از روی اکراه (و ایجاد ناراحتی برای آنها،) ارث ببرید! و آنان را تحت فشار قرار ندهید که قسمتی از آنچه را به آنها داده\u200cاید (از مهر)، تملک کنید! مگر اینکه آنها عمل زشت آشکاری انجام دهند. و با آنان، بطور شایسته رفتار کنید! و اگر از آنها، (بجهتی) کراهت داشتید، (فوراً تصمیم به جدایی نگیرید!) چه بسا چیزی خوشایند شما نباشد، و خداوند خیر فراوانی در آن قرار می\u200cدهد!"
      },
      {
        "index": 20,
        "text": "و اگر تصمیم گرفتید که همسر دیگری به جای همسر خود انتخاب کنید، و مال فراوانی (بعنوان مهر) به او پرداخته\u200cاید، چیزی از آن را پس نگیرید! آیا برای بازپس گرفتن مهر آنان، به تهمت و گناه آشکار متوسل می\u200cشوید؟!"
      },
      {
        "index": 21,
        "text": "و چگونه آن را باز پس می\u200cگیرید، در حالی که شما با یکدیگر تماس و آمیزش کامل داشته\u200cاید؟ و (از این گذشته،) آنها (هنگام ازدواج،) از شما پیمان محکمی گرفته\u200cاند!"
      },
      {
        "index": 22,
        "text": "با زنانی که پدران شما با آنها ازدواج کرده\u200cاند، هرگز ازدواج نکنید! مگر آنچه درگذشته (پیش از نزول این حکم) انجام شده است؛ زیرا این کار، عملی زشت و تنفرآور و راه نادرستی است."
      },
      {
        "index": 23,
        "text": "حرام شده است بر شما، مادرانتان، و دختران، و خواهران، و عمه\u200cها، و خاله\u200cها، و دختران برادر، و دختران خواهر شما، و مادرانی که شما را شیر داده\u200cاند، و خواهران رضاعی شما، و مادران همسرانتان، و دختران همسرتان که در دامان شما پرورش یافته\u200cاند از همسرانی که با آنها آمیزش جنسی داشته\u200cاید -و چنانچه با آنها آمیزش جنسی نداشته\u200cاید، (دختران آنها) برای شما مانعی ندارد- و (همچنین) همسرهای پسرانتان که از نسل شما هستند (-نه پسرخوانده\u200cها-) و (نیز حرام است بر شما) جمع میان دو خواهر کنید؛ مگر آنچه در گذشته واقع شده؛ چرا که خداوند، آمرزنده و مهربان است."
      },
      {
        "index": 24,
        "text": "و زنان شوهردار (بر شما حرام است؛) مگر آنها را که (از راه اسارت) مالک شده\u200cاید؛ (زیرا اسارت آنها در حکم طلاق است؛) اینها احکامی است که خداوند بر شما مقرّر داشته است. اما زنان دیگر غیر از اینها (که گفته شد)، برای شما حلال است که با اموال خود، آنان را اختیار کنید؛ در حالی که پاکدامن باشید و از زنا، خودداری نمایید. و زنانی را که متعه [= ازدواج موقت\u200c] می\u200cکنید، واجب است مهر آنها را بپردازید. و گناهی بر شما نیست در آنچه بعد از تعیین مهر، با یکدیگر توافق کرده\u200cاید. (بعداً می\u200cتوانید با توافق، آن را کم یا زیاد کنید.) خداوند، دانا و حکیم است."
      },
      {
        "index": 25,
        "text": "و آنها که توانایی ازدواج با زنان (آزاد) پاکدامن باایمان را ندارند، می\u200cتوانند با زنان پاکدامن از بردگان باایمانی که در اختیار دارید ازدواج کنند -خدا به ایمان شما آگاه\u200cتر است؛ و همگی اعضای یک پیکرید- آنها را با اجازه صاحبان آنان تزویج نمایید، و مهرشان را به خودشان بدهید؛ به شرط آنکه پاکدامن باشند، نه بطور آشکار مرتکب زنا شوند، و نه دوست پنهانی بگیرند. و در صورتی که «محصنه» باشند و مرتکب عمل منافی عفت شوند، نصف مجازات زنان آزاد را خواهند داشت. این (اجازه ازدواج با کنیزان) برای کسانی از شماست که بترسند (از نظر غریزه جنسی) به زحمت بیفتند؛ و (با این حال نیز) خودداری (از ازدواج با آنان) برای شما بهتر است. و خداوند، آمرزنده و مهربان است."
      },
      {
        "index": 26,
        "text": "خداوند می\u200cخواهد (با این دستورها، راه\u200cهای خوشبختی و سعادت را) برای شما آشکار سازد، و به سنتهای (صحیح) پیشینیان رهبری کند. و خداوند دانا و حکیم است."
      },
      {
        "index": 27,
        "text": "خدا می\u200cخواهد شما را ببخشد (و از آلودگی پاک نماید)، امّا آنها که پیرو شهواتند، می\u200cخواهند شما بکلی منحرف شوید."
      },
      {
        "index": 28,
        "text": "خدا میخواهد (با احکام مربوط به ازدواج با کنیزان و مانند آن،) کار را بر شما سبک کند؛ و انسان، ضعیف آفریده شده؛ (و در برابر طوفان غرایز، مقاومت او کم است)"
      },
      {
        "index": 29,
        "text": "ای کسانی که ایمان آورده\u200cاید! اموال یکدیگر را به باطل (و از طرق نامشروع) نخورید مگر اینکه تجارتی با رضایت شما انجام گیرد. و خودکشی نکنید! خداوند نسبت به شما مهربان است."
      },
      {
        "index": 30,
        "text": "و هر کس این عمل را از روی تجاوز و ستم انجام دهد، بزودی او را در آتشی وارد خواهیم ساخت؛ و این کار برای خدا آسان است."
      },
      {
        "index": 31,
        "text": "اگر از گناهان بزرگی که از آن نهی می\u200cشوید پرهیز کنید، گناهان کوچک شما را می\u200cپوشانیم؛ و شما را در جایگاه خوبی وارد می\u200cسازیم."
      },
      {
        "index": 32,
        "text": "برتریهایی را که خداوند برای بعضی از شما بر بعضی دیگر قرار داده آرزو نکنید! (این تفاوتهای طبیعی و حقوقی، برای حفظ نظام زندگی شما، و بر طبق عدالت است. ولی با این حال،) مردان نصیبی از آنچه به دست می\u200cآورند دارند، و زنان نیز نصیبی؛ (و نباید حقوق هیچ\u200cیک پایمال گردد). و از فضل (و رحمت و برکت) خدا، برای رفع تنگناها طلب کنید! و خداوند به هر چیز داناست."
      },
      {
        "index": 33,
        "text": "برای هر کسی، وارثانی قرار دادیم، که از میراث پدر و مادر و نزدیکان ارث ببرند؛ و (نیز) کسانی که با آنها پیمان بسته\u200cاید، نصیبشان را بپردازید! خداوند بر هر چیز، شاهد و ناظر است."
      },
      {
        "index": 34,
        "text": "مردان، سرپرست و نگهبان زنانند، بخاطر برتریهایی که خداوند (از نظر نظام اجتماع) برای بعضی نسبت به بعضی دیگر قرار داده است، و بخاطر انفاقهایی که از اموالشان (در مورد زنان) می\u200cکنند. و زنان صالح، زنانی هستند که متواضعند، و در غیاب (همسر خود،) اسرار و حقوق او را، در مقابل حقوقی که خدا برای آنان قرار داده، حفظ می\u200cکنند. و (امّا) آن دسته از زنان را که از سرکشی و مخالفتشان بیم دارید، پند و اندرز دهید! (و اگر مؤثر واقع نشد،) در بستر از آنها دوری نمایید! و (اگر هیچ راهی جز شدت عمل، برای وادار کردن آنها به انجام وظایفشان نبود،) آنها را تنبیه کنید! و اگر از شما پیروی کردند، راهی برای تعدّی بر آنها نجویید! (بدانید) خداوند، بلندمرتبه و بزرگ است. (و قدرت او، بالاترین قدرتهاست.)"
      },
      {
        "index": 35,
        "text": "و اگر از جدایی و شکاف میان آن دو (همسر) بیم داشته باشید، یک داور از خانواده شوهر، و یک داور از خانواده زن انتخاب کنید (تا به کار آنان رسیدگی کنند). اگر این دو داور، تصمیم به اصلاح داشته باشند، خداوند به توافق آنها کمک می\u200cکند؛ زیرا خداوند، دانا و آگاه است (و از نیات همه، با خبر است)."
      },
      {
        "index": 36,
        "text": "و خدا را بپرستید! و هیچ\u200cچیز را همتای او قرار ندهید! و به پدر و مادر، نیکی کنید؛ همچنین به خویشاوندان و یتیمان و مسکینان، و همسایه نزدیک، و همسایه دور، و دوست و همنشین، و واماندگان در سفر، و بردگانی که مالک آنها هستید؛ زیرا خداوند، کسی را که متکبر و فخر فروش است، (و از ادای حقوق دیگران سرباز می\u200cزند،) دوست نمی\u200cدارد."
      },
      {
        "index": 37,
        "text": "آنها کسانی هستند که بخل می\u200cورزند، و مردم را به بخل دعوت می\u200cکنند، و آنچه را که خداوند از فضل (و رحمت) خود به آنها داده، کتمان می\u200cنمایند. (این عمل، در حقیقت از کفرشان سرچشمه گرفته؛) و ما برای کافران، عذاب خوارکننده\u200cای آماده کرده\u200cایم."
      },
      {
        "index": 38,
        "text": "و آنها کسانی هستند که اموال خود را برای نشان\u200cدادن به مردم انفاق می\u200cکنند، و ایمان به خدا و روز بازپسین ندارند؛ (چرا که شیطان، رفیق و همنشین آنهاست؛) و کسی که شیطان قرین او باشد، بد همنشین و قرینی است."
      },
      {
        "index": 39,
        "text": "چه می\u200cشد اگر آنها به خدا و روز بازپسین ایمان می\u200cآوردند، و از آنچه خدا به آنان روزی داده، (در راه او) انفاق می\u200cکردند؟! و خداوند از (اعمال و نیات) آنها آگاه است."
      },
      {
        "index": 40,
        "text": "خداوند (حتّی) به اندازه سنگینی ذره\u200cای ستم نمی\u200cکند؛ و اگر کار نیکی باشد، آن را دو چندان می\u200cسازد؛ و از نزد خود، پاداش عظیمی (در برابر آن) می\u200cدهد."
      },
      {
        "index": 41,
        "text": "حال آنها چگونه است آن روزی که از هر امتی، شاهد و گواهی (بر اعمالشان) می\u200cآوریم، و تو را نیز بر آنان گواه خواهیم آورد؟"
      },
      {
        "index": 42,
        "text": "در آن روز، آنها که کافر شدند و با پیامبر (ص) بمخالفت برخاستند، آرزو می\u200cکنند که ای کاش (خاک بودند، و) خاک آنها با زمینهای اطراف یکسان می\u200cشد (و بکلی محو و فراموش می\u200cشدند). در آن روز، (با آن همه گواهان،) سخنی را نمی\u200cتوانند از خدا پنهان کنند."
      },
      {
        "index": 43,
        "text": "ای کسانی که ایمان آورده\u200cاید! در حال مستی به نماز نزدیک نشوید، تا بدانید چه می\u200cگویید! و همچنین هنگامی که جنب هستید -مگر اینکه مسافر باشید- تا غسل کنید. و اگر بیمارید، یا مسافر، و یا «قضای حاجت» کرده\u200cاید، و یا با زنان آمیزش جنسی داشته\u200cاید، و در این حال، آب (برای وضو یا غسل) نیافتید، با خاک پاکی تیمّم کنید! (به این طریق که) صورتها و دستهایتان را با آن مسح نمایید. خداوند، بخشنده و آمرزنده است."
      },
      {
        "index": 44,
        "text": "آیا ندیدی کسانی را که بهره\u200cای از کتاب (خدا) به آنها داده شده بود، (به جای اینکه از آن، برای هدایت خود و دیگران استفاده کنند، برای خویش) گمراهی می\u200cخرند، و می\u200cخواهند شما نیز گمراه شوید؟"
      },
      {
        "index": 45,
        "text": "خدا به دشمنان شما آگاهتر است؛ (ولی آنها زیانی به شما نمی\u200cرسانند.) و کافی است که خدا ولیِّ شما باشد؛ و کافی است که خدا یاور شما باشد."
      },
      {
        "index": 46,
        "text": "بعضی از یهود، سخنان را از جای خود، تحریف می\u200cکنند؛ و (به جای اینکه بگویند: «شنیدیم و اطاعت کردیم»)، می\u200cگویند: «شنیدیم و مخالفت کردیم! و (نیز می\u200cگویند:) بشنو! که هرگز نشنوی! و (از روی تمسخر می\u200cگویند:) راعنا [= ما را تحمیق کن!]» تا با زبان خود، حقایق را بگردانند و در آیین خدا، طعنه زنند. ولی اگر آنها (به جای این همه لجاجت) می\u200cگفتند: «شنیدیم و اطاعت کردیم؛ و سخنان ما را بشنو و به ما مهلت ده (تا حقایق را درک کنیم)»، برای آنان بهتر، و با واقعیت سازگارتر بود. ولی خداوند، آنها را بخاطر کفرشان، از رحمت خود دور ساخته است؛ از این رو جز عدّه کمی ایمان نمی\u200cآورند."
      },
      {
        "index": 47,
        "text": "ای کسانی که کتاب (خدا) به شما داده شده! به آنچه (بر پیامبر خود) نازل کردیم -و هماهنگ با نشانه\u200cهایی است که با شماست- ایمان بیاورید، پیش از آنکه صورتهایی را محو کنیم، سپس به پشت سر بازگردانیم، یا آنها را از رحمت خود دور سازیم، همان گونه که «اصحاب سبت» [= گروهی از تبهکاران بنی اسرائیل\u200c] را دور ساختیم؛ و فرمان خدا، در هر حال انجام شدنی است!"
      },
      {
        "index": 48,
        "text": "خداوند (هرگز) شرک را نمی\u200cبخشد! و پایین\u200cتر از آن را برای هر کس (بخواهد و شایسته بداند) می\u200cبخشد. و آن کسی که برای خدا، شریکی قرار دهد، گناه بزرگی مرتکب شده است."
      },
      {
        "index": 49,
        "text": "آیا ندیدی کسانی را که خودستایی می\u200cکنند؟! (این خود ستاییها، بی\u200cارزش است؛) بلکه خدا هر کس را بخواهد، ستایش می\u200cکند؛ و کمترین ستمی به آنها نخواهد شد."
      },
      {
        "index": 50,
        "text": "ببین چگونه بر خدا دروغ می\u200cبندند! و همین گناه آشکار، (برای مجازات آنان) کافی است."
      },
      {
        "index": 51,
        "text": "آیا ندیدی کسانی را که بهره\u200cای از کتاب (خدا) به آنان داده شده، (با این حال)، به «جبت» و «طاغوت» [= بت و بت\u200cپرستان\u200c] ایمان می\u200cآورند، و درباره کافران می\u200cگویند: «آنها، از کسانی که ایمان آورده\u200cاند، هدایت یافته\u200cترند»؟!"
      },
      {
        "index": 52,
        "text": "آنها کسانی هستند که خداوند، ایشان را از رحمت خود، دور ساخته است؛ و هر کس را خدا از رحمتش دور سازد، یاوری برای او نخواهی یافت."
      },
      {
        "index": 53,
        "text": "آیا آنها [= یهود] سهمی در حکومت دارند (که بخواهند چنین داوری کنند)؟ در حالی که اگر چنین بود، (همه چیز را در انحصار خود می\u200cگرفتند،) و کمترین حق را به مردم نمی\u200cدادند."
      },
      {
        "index": 54,
        "text": "یا اینکه نسبت به مردم [= پیامبر و خاندانش\u200c]، و بر آنچه خدا از فضلش به آنان بخشیده، حسد می\u200cورزند؟ ما به آل ابراهیم، (که یهود از خاندان او هستند نیز،) کتاب و حکمت دادیم؛ و حکومت عظیمی در اختیار آنها [= پیامبران بنی اسرائیل\u200c] قرار دادیم."
      },
      {
        "index": 55,
        "text": "ولی جمعی از آنها به آن ایمان آوردند؛ و جمعی راه (مردم را) بر آن بستند. و شعله فروزانِ آتش دوزخ، برای آنها کافی است!"
      },
      {
        "index": 56,
        "text": "کسانی که به آیات ما کافر شدند، بزودی آنها را در آتشی وارد می\u200cکنیم که هرگاه پوستهای تنشان (در آن) بریان گردد (و بسوزد)، پوستهای دیگری به جای آن قرار می\u200cدهیم، تا کیفر (الهی) را بچشند. خداوند، توانا و حکیم است (و روی حساب، کیفر می\u200cدهد)."
      },
      {
        "index": 57,
        "text": "و کسانی که ایمان آوردند و کارهای شایسته انجام دادند، بزودی آنها را در باغهایی از بهشت وارد می\u200cکنیم که نهرها از زیر درختانش جاری است؛ همیشه در آن خواهند ماند؛ و همسرانی پاکیزه برای آنها خواهد بود؛ و آنان را در سایه\u200cهای گسترده (و فرح بخش) جای میدهیم."
      },
      {
        "index": 58,
        "text": "خداوند به شما فرمان می\u200cدهد که امانتها را به صاحبانش بدهید! و هنگامی که میان مردم داوری می\u200cکنید، به عدالت داوری کنید! خداوند، اندرزهای خوبی به شما می\u200cدهد! خداوند، شنوا و بیناست."
      },
      {
        "index": 59,
        "text": "ای کسانی که ایمان آورده\u200cاید! اطاعت کنید خدا را! و اطاعت کنید پیامبر خدا و اولو الأمر [= اوصیای پیامبر] را! و هرگاه در چیزی نزاع داشتید، آن را به خدا و پیامبر بازگردانید (و از آنها داوری بطلبید) اگر به خدا و روز رستاخیز ایمان دارید! این (کار) برای شما بهتر، و عاقبت و پایانش نیکوتر است."
      },
      {
        "index": 60,
        "text": "آیا ندیدی کسانی را که گمان می\u200cکنند به آنچه (از کتابهای آسمانی که) بر تو و بر پیشینیان نازل شده، ایمان آورده\u200cاند، ولی می\u200cخواهند برای داوری نزد طاغوت و حکّام باطل بروند؟! با اینکه به آنها دستور داده شده که به طاغوت کافر شوند. امّا شیطان می\u200cخواهد آنان را گمراه کند، و به بیراهه\u200cهای دور دستی بیفکند."
      },
      {
        "index": 61,
        "text": "و هنگامی که به آنها گفته شود: «به سوی آنچه خداوند نازل کرده، و به سوی پیامبر بیایید»، منافقان را می\u200cبینی که (از قبول دعوت) ِ تو، اعراض می\u200cکنند!"
      },
      {
        "index": 62,
        "text": "پس چگونه وقتی به خاطر اعمالشان، گرفتار مصیبتی می\u200cشوند، سپس به سراغ تو می\u200cآیند، سوگند یاد می\u200cکنند که منظورِ (ما از بردنِ داوری نزد دیگران)، جز نیکی کردن و توافق (میان طرفین نزاع،) نبوده است؟!"
      },
      {
        "index": 63,
        "text": "آنها کسانی هستند که خدا، آنچه را در دل دارند، می\u200cداند. از (مجازات) ِ آنان صرف نظر کن! و آنها را اندرز ده! و با بیانی رسا، نتایج اعمالشان را به آنها گوشزد نما!"
      },
      {
        "index": 64,
        "text": "ما هیچ پیامبری را نفرستادیم مگر برای این که به فرمان خدا، از وی اطاعت شود. و اگر این مخالفان، هنگامی که به خود ستم می\u200cکردند (و فرمانهای خدا را زیر پا می\u200cگذاردند)، به نزد تو می\u200cآمدند؛ و از خدا طلب آمرزش می\u200cکردند؛ و پیامبر هم برای آنها استغفار می\u200cکرد؛ خدا را توبه پذیر و مهربان می\u200cیافتند."
      },
      {
        "index": 65,
        "text": "به پروردگارت سوگند که آنها مؤمن نخواهند بود، مگر اینکه در اختلافات خود، تو را به داوری طلبند؛ و سپس از داوری تو، در دل خود احساس ناراحتی نکنند؛ و کاملا تسلیم باشند."
      },
      {
        "index": 66,
        "text": "اگر (همانند بعضی از امتهای پیشین،) به آنان دستور می\u200cدادیم: «یکدیگر را به قتل برسانید»، و یا: «از وطن و خانه خود، بیرون روید»، تنها عده کمی از آنها عمل می\u200cکردند! و اگر اندرزهایی را که به آنان داده می\u200cشد انجام می\u200cدادند، برای آنها بهتر بود؛ و موجب تقویت ایمان آنها می\u200cشد."
      },
      {
        "index": 67,
        "text": "و در این صورت، پاداش بزرگی از ناحیه خود به آنها می\u200cدادیم."
      },
      {
        "index": 68,
        "text": "و آنان را به راه راست، هدایت می\u200cکردیم."
      },
      {
        "index": 69,
        "text": "و کسی که خدا و پیامبر را اطاعت کند، (در روز رستاخیز،) همنشین کسانی خواهد بود که خدا، نعمت خود را بر آنان تمام کرده؛ از پیامبران و صدّیقان و شهدا و صالحان؛ و آنها رفیقهای خوبی هستند!"
      },
      {
        "index": 70,
        "text": "این موهبتی از ناحیه خداست. و کافی است که او، (از حالِ بندگان، و نیّات و اعمالشان) آگاه است."
      },
      {
        "index": 71,
        "text": "ای کسانی که ایمان آورده\u200cاید! آمادگی خود را (در برابر دشمن) حفظ کنید و در دسته\u200cهای متعدّد، یا بصورت دسته واحد، (طبق شرایط هر زمان و هر مکان،) به سوی دشمن حرکت نمایید!"
      },
      {
        "index": 72,
        "text": "در میان شما، افرادی (منافق) هستند، که (هم خودشان سست می\u200cباشند، و هم) دیگران را به سستی می\u200cکشانند؛ اگر مصیبتی به شما برسد، می\u200cگویند: «خدا به ما نعمت داد که با مجاهدان نبودیم، تا شاهد (آن مصیبت) باشیم!»"
      },
      {
        "index": 73,
        "text": "و اگر غنیمتی از جانب خدا به شما برسد، درست مثل اینکه هرگز میان شما و آنها دوستی و موّدتی نبوده، می\u200cگویند: «ای کاش ما هم با آنها بودیم، و به رستگاری (و پیروزی) ِ بزرگی می\u200cرسیدیم!»"
      },
      {
        "index": 74,
        "text": "کسانی که زندگی دنیا را به آخرت فروخته\u200cاند، باید در راه خدا پیکار کنند! و آن کس که در راه خدا پیکار کند، و کشته شود یا پیروز گردد، پاداش بزرگی به او خواهیم داد."
      },
      {
        "index": 75,
        "text": "چرا در راه خدا، و (در راه) مردان و زنان و کودکانی که (به دست ستمگران) تضعیف شده\u200cاند، پیکار نمی\u200cکنید؟! همان افراد (ستمدیده\u200cای) که می\u200cگویند: «پروردگارا! ما را از این شهر (مکه)، که اهلش ستمگرند، بیرون ببر! و از طرف خود، برای ما سرپرستی قرار ده! و از جانب خود، یار و یاوری برای ما تعیین فرما!"
      },
      {
        "index": 76,
        "text": "کسانی که ایمان دارند، در راه خدا پیکار می\u200cکنند؛ و آنها که کافرند، در راه طاغوت [= بت و افراد طغیانگر]. پس شما با یاران شیطان، پیکار کنید! (و از آنها نهراسید!) زیرا که نقشه شیطان، (همانند قدرتش) ضعیف است."
      },
      {
        "index": 77,
        "text": "آیا ندیدی کسانی را که (در مکّه) به آنها گفته شد: «فعلا) ً دست از جهاد بدارید! و نماز را برپا کنید! و زکات بپردازید!» (امّا آنها از این دستور، ناراحت بودند)، ولی هنگامی که (در مدینه) فرمان جهاد به آنها داده شد، جمعی از آنان، از مردم می\u200cترسیدند، همان گونه که از خدا می\u200cترسند، بلکه بیشتر! و گفتند: «پروردگارا! چرا جهاد را بر ما مقرّر داشتی؟! چرا این فرمان را تا زمان نزدیکی تأخیر نینداختی؟!» به آنها بگو: «سرمایه زندگی دنیا، ناچیز است! و سرای آخرت، برای کسی که پرهیزگار باشد، بهتر است! و به اندازه رشته شکافِ هسته خرمایی، به شما ستم نخواهد شد!"
      },
      {
        "index": 78,
        "text": "هر جا باشید، مرگ شما را درمی\u200cیابد؛ هر چند در برجهای محکم باشید! و اگر به آنها [= منافقان\u200c] حسنه (و پیروزی) برسد، می\u200cگویند: «این، از ناحیه خداست.» و اگر سیّئه (و شکستی) برسد، می\u200cگویند: «این، از ناحیه توست.» بگو: «همه اینها از ناحیه خداست.» پس چرا این گروه حاضر نیستند سخنی را درک کنند؟!"
      },
      {
        "index": 79,
        "text": "(آری،) آنچه از نیکیها به تو می\u200cرسد، از طرف خداست؛ و آنچه از بدی به تو می\u200cرسد، از سوی خود توست. و ما تو را رسول برای مردم فرستادیم؛ و گواهی خدا در این باره، کافی است!"
      },
      {
        "index": 80,
        "text": "کسی که از پیامبر اطاعت کند، خدا را اطاعت کرده؛ و کسی که سرباز زند، تو را نگهبان (و مراقب) او نفرستادیم (و در برابر او، مسؤول نیستی)."
      },
      {
        "index": 81,
        "text": "آنها در حضور تو می\u200cگویند: «فرمانبرداریم»؛ امّا هنگامی که از نزد تو بیرون می\u200cروند، جمعی از آنان بر خلاف گفته\u200cهای تو، جلسات سرّی شبانه تشکیل می\u200cدهند؛ آنچه را در این جلسات می\u200cگویند، خداوند می\u200cنویسد. اعتنایی به آنها نکن! (و از نقشه\u200cهای آنان وحشت نداشته باش!) و بر خدا توکّل کن! کافی است که او یار و مدافع تو باشد."
      },
      {
        "index": 82,
        "text": "آیا درباره قرآن نمی\u200cاندیشند؟! اگر از سوی غیر خدا بود، اختلاف فراوانی در آن می\u200cیافتند."
      },
      {
        "index": 83,
        "text": "و هنگامی که خبری از پیروزی یا شکست به آنها برسد، (بدون تحقیق،) آن را شایع می\u200cسازند؛ در حالی که اگر آن را به پیامبر و پیشوایان -که قدرت تشخیص کافی دارند- بازگردانند، از ریشه\u200cهای مسائل آگاه خواهند شد. و اگر فضل و رحمت خدا بر شما نبود، جز عدّه کمی، همگی از شیطان پیروی می\u200cکردید (و گمراه می\u200cشدید)."
      },
      {
        "index": 84,
        "text": "در راه خدا پیکار کن! تنها مسؤول وظیفه خود هستی! و مؤمنان را (بر این کار،) تشویق نما! امید است خداوند از قدرت کافران جلوگیری کند (حتی اگر تنها خودت به میدان بروی)! و خداوند قدرتش بیشتر، و مجازاتش دردناکتر است."
      },
      {
        "index": 85,
        "text": "کسی که شفاعت [= تشویق و کمک\u200c] به کار نیکی کند، نصیبی از آن برای او خواهد بود؛ و کسی که شفاعت [= تشویق و کمک\u200c] به کار بدی کند، سهمی از آن خواهد داشت. و خداوند، حسابرس و نگهدار هر چیز است."
      },
      {
        "index": 86,
        "text": "هرگاه به شما تحیّت گویند، پاسخ آن را بهتر از آن بدهید؛ یا (لااقل) به همان گونه پاسخ گویید! خداوند حساب همه چیز را دارد."
      },
      {
        "index": 87,
        "text": "خداوند، معبودی جز او نیست! و به یقین، همه شما را در روز رستاخیز -که شکی در آن نیست- جمع می\u200cکند! و کیست که از خداوند، راستگوتر باشد؟"
      },
      {
        "index": 88,
        "text": "چرا درباره منافقین دو دسته شده\u200cاید؟! (بعضی جنگ با آنها را ممنوع، و بعضی مجاز می\u200cدانید.) در حالی که خداوند بخاطر اعمالشان، (افکار) آنها را کاملاً وارونه کرده است! آیا شما می\u200cخواهید کسانی را که خداوند (بر اثر اعمال زشتشان) گمراه کرده، هدایت کنید؟! در حالی که هر کس را خداوند گمراه کند، راهی برای او نخواهی یافت."
      },
      {
        "index": 89,
        "text": "آنان آرزو می\u200cکنند که شما هم مانند ایشان کافر شوید، و مساوی یکدیگر باشید. بنابر این، از آنها دوستانی انتخاب نکنید، مگر اینکه (توبه کنند، و) در راه خدا هجرت نمایند. هرگاه از این کار سر باز زنند، (و به اقدام بر ضدّ شما ادامه دهند،) هر جا آنها را یافتید، اسیر کنید! و (در صورت احساس خطر) به قتل برسانید! و از میان آنها، دوست و یار و یاوری اختیار نکنید!."
      },
      {
        "index": 90,
        "text": "مگر آنها که با همپیمانان شما، پیمان بسته\u200cاند؛ یا آنها که به سوی شما می\u200cآیند، و از پیکار با شما، یا پیکار با قوم خود ناتوان شده\u200cاند؛ (نه سر جنگ با شما دارند، و نه توانایی مبارزه با قوم خود.) و اگر خداوند بخواهد، آنان را بر شما مسلطّ می\u200cکند تا با شما پیکار کنند. پس اگر از شما کناره\u200cگیری کرده و با شما پیکار ننمودند، (بلکه) پیشنهاد صلح کردند، خداوند به شما اجازه نمی\u200cدهد که متعرّض آنان شوید."
      },
      {
        "index": 91,
        "text": "بزودی جمعیّت دیگری را می\u200cیابید که می\u200cخواهند هم از ناحیه شما در امان باشند، و هم از ناحیه قوم خودشان (که مشرکند. لذا نزد شما ادّعای ایمان می\u200cکنند؛ ولی) هر زمان آنان را به سوی فتنه (و بت پرستی) بازگردانند، با سر در آن فرو می\u200cروند! اگر از درگیری با شما کنار نرفتند و پیشنهاد صلح نکردند و دست از شما نکشیدند، آنها را هر جا یافتید اسیر کنید و (یا) به قتل برسانید! آنها کسانی هستند که ما برای شما، تسلّط آشکاری نسبت به آنان قرار داده\u200cایم."
      },
      {
        "index": 92,
        "text": "هیچ فرد باایمانی مجاز نیست که مؤمنی را به قتل برساند، مگر اینکه این کار از روی خطا و اشتباه از او سر زند؛ (و در عین حال،) کسی که مؤمنی را از روی خطا به قتل رساند، باید یک برده مؤمن را آزاد کند و خونبهایی به کسان او بپردازد؛ مگر اینکه آنها خونبها را ببخشند. و اگر مقتول، از گروهی باشد که دشمنان شما هستند (و کافرند)، ولی مقتول باایمان بوده، (تنها) باید یک برده مؤمن را آزاد کند (و پرداختن خونبها لازم نیست). و اگر از جمعیّتی باشد که میان شما و آنها پیمانی برقرار است، باید خونبهای او را به کسان او بپردازد، و یک برده مؤمن (نیز) آزاد کند. و آن کس که دسترسی (به آزاد کردن برده) ندارد، دو ماه پی در پی روزه می\u200cگیرد. این، (یک نوع تخفیف، و) توبه الهی است. و خداوند، دانا و حکیم است."
      },
      {
        "index": 93,
        "text": "و هر کس، فرد باایمانی را از روی عمد به قتل برساند، مجازاتِ او دوزخ است؛ در حالی که جاودانه در آن می\u200cماند؛ و خداوند بر او غضب می\u200cکند؛ و او را از رحمتش دور می\u200cسازد؛ و عذاب عظیمی برای او آماده ساخته است."
      },
      {
        "index": 94,
        "text": "ای کسانی که ایمان آورده\u200cاید! هنگامی که در راه خدا گام می\u200cزنید (و به سفری برای جهاد می\u200cروید)، تحقیق کنید! و بخاطر اینکه سرمایه ناپایدار دنیا (و غنایمی) به دست آورید، به کسی که اظهار صلح و اسلام می\u200cکند نگویید: «مسلمان نیستی» زیرا غنیمتهای فراوانی (برای شما) نزد خداست. شما قبلاً چنین بودید؛ و خداوند بر شما منّت نهاد (و هدایت شدید). پس، (بشکرانه این نعمت بزرگ،) تحقیق کنید! خداوند به آنچه انجام می\u200cدهید آگاه است."
      },
      {
        "index": 95,
        "text": "(هرگز) افراد باایمانی که بدون بیماری و ناراحتی، از جهاد بازنشستند، با مجاهدانی که در راه خدا با مال و جان خود جهاد کردند، یکسان نیستند! خداوند، مجاهدانی را که با مال و جان خود جهاد نمودند، بر قاعدان [= ترک\u200cکنندگان جهاد] برتری مهمّی بخشیده؛ و به هر یک از این دو گروه (به نسبت اعمال نیکشان،) خداوند وعده پاداش نیک داده، و مجاهدان را بر قاعدان، با پاداش عظیمی برتری بخشیده است."
      },
      {
        "index": 96,
        "text": "درجات (مهمّی) از ناحیه خداوند، و آمرزش و رحمت (نصیب آنان می\u200cگردد)؛ و (اگر لغزشهایی داشته\u200cاند،) خداوند آمرزنده و مهربان است."
      },
      {
        "index": 97,
        "text": "کسانی که فرشتگان (قبض ارواح)، روح آنها را گرفتند در حالی که به خویشتن ستم کرده بودند، به آنها گفتند: «شما در چه حالی بودید؟ (و چرا با اینکه مسلمان بودید، در صفِ کفّار جای داشتید؟!)» گفتند: «ما در سرزمین خود، تحت فشار و مستضعف بودیم.» آنها [= فرشتگان\u200c] گفتند: «مگر سرزمین خدا، پهناور نبود که مهاجرت کنید؟!» آنها (عذری نداشتند، و) جایگاهشان دوزخ است، و سرانجام بدی دارند."
      },
      {
        "index": 98,
        "text": "مگر آن دسته از مردان و زنان و کودکانی که براستی تحت فشار قرار گرفته\u200cاند (و حقیقتاً مستضعفند)؛ نه چاره\u200cای دارند، و نه راهی (برای نجات از آن محیط آلوده) می\u200cیابند."
      },
      {
        "index": 99,
        "text": "ممکن است خداوند، آنها را مورد عفو قرار دهد؛ و خداوند، عفو کننده و آمرزنده است."
      },
      {
        "index": 100,
        "text": "کسی که در راه خدا هجرت کند، جاهای امنِ فراوان و گسترده\u200cای در زمین می\u200cیابد. و هر کس بعنوان مهاجرت به سوی خدا و پیامبر او، از خانه خود بیرون رود، سپس مرگش فرا رسد، پاداش او بر خداست؛ و خداوند، آمرزنده و مهربان است."
      },
      {
        "index": 101,
        "text": "هنگامی که سفر می\u200cکنید، گناهی بر شما نیست که نماز را کوتاه کنید اگر از فتنه (و خطر) ِ کافران بترسید؛ زیرا کافران، برای شما دشمن آشکاری هستند."
      },
      {
        "index": 102,
        "text": "و هنگامی که در میان آنها باشی، و (در میدان جنگ) برای آنها نماز را برپا کنی، باید دسته\u200cای از آنها با تو (به نماز) برخیزند، و سلاحهایشان را با خود برگیرند؛ و هنگامی که سجده کردند (و نماز را به پایان رساندند)، باید به پشتِ سرِ شما (به میدان نبرد) بروند، و آن دسته دیگر که نماز نخوانده\u200cاند (و مشغول پیکار بوده\u200cاند)، بیایند و با تو نماز بخوانند؛ آنها باید وسایل دفاعی و سلاحهایشان (را در حال نماز) با خود حمل کنند؛ (زیرا) کافران آرزو دارند که شما از سلاحها و متاعهای خود غافل شوید و یکباره به شما هجوم آورند. و اگر از باران ناراحتید، و یا بیمار (و مجروح) هستید، مانعی ندارد که سلاحهای خود را بر زمین بگذارید؛ ولی وسایل دفاعی (مانند زره و خود را) با خود بردارید خداوند، عذاب خوارکننده\u200cای برای کافران فراهم ساخته است."
      },
      {
        "index": 103,
        "text": "و هنگامی که نماز را به پایان رساندید، خدا را یاد کنید؛ ایستاده، و نشسته، و در حالی که به پهلو خوابیده\u200cاید! و هرگاه آرامش یافتید (و حالت ترس زایل گشت)، نماز را (به طور معمول) انجام دهید، زیرا نماز، وظیفه ثابت و معیّنی برای مؤمنان است!"
      },
      {
        "index": 104,
        "text": "و در راه تعقیب دشمن، (هرگز) سست نشوید! (زیرا) اگر شما درد و رنج می\u200cبینید، آنها نیز همانند شما درد و رنج می\u200cبینند؛ ولی شما امیدی از خدا دارید که آنها ندارند؛ و خداوند، دانا و حکیم است."
      },
      {
        "index": 105,
        "text": "ما این کتاب را بحق بر تو نازل کردیم؛ تا به آنچه خداوند به تو آموخته، در میان مردم قضاوت کنی؛ و از کسانی مباش که از خائنان حمایت نمایی!"
      },
      {
        "index": 106,
        "text": "و از خداوند، طلب آمرزش نما! که خداوند، آمرزنده و مهربان است."
      },
      {
        "index": 107,
        "text": "و از آنها که به خود خیانت کردند، دفاع مکن! زیرا خداوند، افراد خیانت\u200cپیشه گنهکار را دوست ندارد."
      },
      {
        "index": 108,
        "text": "آنها زشتکاریِ خود را از مردم پنهان می\u200cدارند؛ اما از خدا پنهان نمی\u200cدارند، و هنگامی که در مجالس شبانه، سخنانی که خدا راضی نبود می\u200cگفتند، خدا با آنها بود، خدا به آنچه انجام می\u200cدهند، احاطه دارد."
      },
      {
        "index": 109,
        "text": "آری، شما همانها هستید که در زندگی این جهان، از آنان دفاع کردید! اما کیست که در برابر خداوند، در روز رستاخیز از آنها دفاع کند؟! یا چه کسی است که وکیل و حامی آنها باشد؟!"
      },
      {
        "index": 110,
        "text": "کسی که کار بدی انجام دهد یا به خود ستم کند، سپس از خداوند طلب آمرزش نماید، خدا را آمرزنده و مهربان خواهد یافت."
      },
      {
        "index": 111,
        "text": "و کسی که گناهی مرتکب شود، به زیان خود مرتکب شده؛ خداوند، دانا و حکیم است."
      },
      {
        "index": 112,
        "text": "و کسی که خطا یا گناهی مرتکب شود، سپس بیگناهی را متهم سازد، بار بهتان و گناهِ آشکاری بر دوش گرفته است."
      },
      {
        "index": 113,
        "text": "اگر فضل و رحمت خدا شامل حال تو نبود، گروهی از آنان تصمیم داشتند تو را گمراه کنند؛ اما جز خودشان را گمراه نمی\u200cکنند؛ و هیچ\u200cگونه زیانی به تو نمی\u200cرسانند. و خداوند، کتاب و حکمت بر تو نازل کرد؛ و آنچه را نمی\u200cدانستی، به تو آموخت؛ و فضل خدا بر تو (همواره) بزرگ بوده است."
      },
      {
        "index": 114,
        "text": "در بسیاری از سخنانِ درِگوشی (و جلسات محرمانه) آنها، خیر و سودی نیست؛ مگر کسی که (به این وسیله،) امر به کمک به دیگران، یا کار نیک، یا اصلاح در میان مردم کند؛ و هر کس برای خشنودی پروردگار چنین کند، پاداش بزرگی به او خواهیم داد."
      },
      {
        "index": 115,
        "text": "کسی که بعد از آشکار شدن حق، با پیامبر مخالفت کند، و از راهی جز راه مؤمنان پیروی نماید، ما او را به همان راه که می\u200cرود می\u200cبریم؛ و به دوزخ داخل می\u200cکنیم؛ و جایگاه بدی دارد."
      },
      {
        "index": 116,
        "text": "خداوند، شرک به او را نمی\u200cآمرزد؛ (ولی) کمتر از آن را برای هر کس بخواهد (و شایسته بداند) می\u200cآمرزد. و هر کس برای خدا همتایی قرار دهد، در گمراهی دوری افتاده است."
      },
      {
        "index": 117,
        "text": "آنچه غیر از خدا می\u200cخوانند، فقط بتهایی است (بی\u200cروح)، که هیچ اثری ندارد؛ و (یا) شیطان سرکش و ویرانگر است."
      },
      {
        "index": 118,
        "text": "خدا او را از رحمت خویش دور ساخته؛ و او گفته است: «از بندگان تو، سهم معیّنی خواهم گرفت!"
      },
      {
        "index": 119,
        "text": "و آنها را گمراه می\u200cکنم! و به آرزوها سرگرم می\u200cسازم! و به آنان دستور می\u200cدهم که (اعمال خرافی انجام دهند، و) گوش چهارپایان را بشکافند، و آفرینشِ پاک خدایی را تغییر دهند! (و فطرت توحید را به شرک بیالایند!)» و هر کس، شیطان را به جای خدا ولّیِ خود برگزیند، زیانِ آشکاری کرده است."
      },
      {
        "index": 120,
        "text": "شیطان به آنها وعده\u200cها (ی دروغین) می\u200cدهد؛ و به آرزوها، سرگرم می\u200cسازد؛ در حالی که جز فریب و نیرنگ، به آنها وعده نمی\u200cدهد."
      },
      {
        "index": 121,
        "text": "آنها [= پیروان شیطان\u200c] جایگاهشان جهنم است؛ و هیچ راه فراری ندارند."
      },
      {
        "index": 122,
        "text": "و کسانی که ایمان آورده\u200cاند و اعمال صالح انجام داده\u200cاند، بزودی آن را در باغهایی از بهشت وارد می\u200cکنیم که نهرها از زیر درختانش جاری است؛ جاودانه در آن خواهند ماند. وعده حق خداوند است و کیست که در گفتار و وعده\u200cهایش، از خدا صادقتر باشد؟!"
      },
      {
        "index": 123,
        "text": "(فضیلت و برتری) به آرزوهای شما و آرزوهای اهل کتاب نیست؛ هر کس عمل بدی انجام دهد، کیفر داده می\u200cشود؛ و کسی را جز خدا، ولّی و یاور خود نخواهد یافت."
      },
      {
        "index": 124,
        "text": "و کسی که چیزی از اعمال صالح را انجام دهد، خواه مرد باشد یا زن، در حالی که ایمان داشته باشد، چنان کسانی داخل بهشت می\u200cشوند؛ و کمترین ستمی به آنها نخواهد شد."
      },
      {
        "index": 125,
        "text": "دین و آیین چه کسی بهتر است از آن کس که خود را تسلیم خدا کند، و نیکوکار باشد، و پیرو آیین خالص و پاکِ ابراهیم گردد؟ و خدا ابراهیم را به دوستیِ خود، انتخاب کرد."
      },
      {
        "index": 126,
        "text": "آنچه در آسمانها و زمین است، از آن خداست؛ و خداوند به هر چیزی احاطه دارد."
      },
      {
        "index": 127,
        "text": "از تو درباره حکم زنان سؤال می\u200cکنند؛ بگو: «خداوند درباره آنان به شما پاسخ می دهد: آنچه در قرآن درباره زنان یتیمی که حقوقشان را به آنها نمی\u200cدهید، و می\u200cخواهید با آنها ازدواج کنید، و نیز آنچه درباره کودکان صغیر و ناتوان برای شما بیان شده است، (قسمتی از سفارشهای خداوند در این زمینه می\u200cباشد؛ و نیز به شما سفارش می\u200cکند که) با یتیمان به عدالت رفتار کنید! و آنچه از نیکیها انجام می\u200cدهید؛ خداوند از آن آگاه است (و به شما پاداش شایسته می\u200cدهد)."
      },
      {
        "index": 128,
        "text": "و اگر زنی، از طغیان و سرکشی یا اعراضِ شوهرش، بیم داشته باشد، مانعی ندارد با هم صلح کنند (و زن یا مرد، از پاره\u200cای از حقوق خود، بخاطر صلح، صرف نظر نماید.) و صلح، بهتر است؛ اگر چه مردم (طبق غریزه حبّ ذات، در این گونه موارد) بخل می\u200cورزند. و اگر نیکی کنید و پرهیزگاری پیشه سازید (و بخاطر صلح، گذشت نمایید)، خداوند به آنچه انجام می\u200cدهید، آگاه است (و پاداش شایسته به شما خواهد داد)."
      },
      {
        "index": 129,
        "text": "شما هرگز نمی\u200cتوانید (از نظر محّبت قلبی) در میان زنان، عدالت برقرار کنید، هر چند کوشش نمایید! ولی تمایل خود را بکلّی متوجّه یک طرف نسازید که دیگری را بصورت زنی که شوهرش را از دست داده درآورید! و اگر راه صلاح و پرهیزگاری پیش گیرید، خداوند آمرزنده و مهربان است."
      },
      {
        "index": 130,
        "text": "(اما) اگر (راهی برای اصلاح در میان خود نیابند، و) از هم جدا شوند، خداوند هر کدام از آنها را با فضل و کرم خود، بی\u200cنیاز می\u200cکند؛ و خداوند، دارای فضل و کرم، و حکیم است."
      },
      {
        "index": 131,
        "text": "آنچه در آسمانها و آنچه در زمین است، از آن خداست. و ما به کسانی که پیش از شما، کتاب آسمانی به آنها داده شده بود، سفارش کردیم، (همچنین) به شما (نیز) سفارش می\u200cکنیم که از (نافرمانی) خدا بپرهیزید! و اگر کافر شوید، (به خدا زیانی نمی\u200cرسد؛ زیرا) برای خداست آنچه در آسمانها و آنچه در زمین است، و خداوند، بی\u200cنیاز و ستوده است."
      },
      {
        "index": 132,
        "text": "برای خداست آنچه در آسمانها و زمین است؛ و کافی است که خدا، حافظ و نگاهبان آنها باشد."
      },
      {
        "index": 133,
        "text": "ای مردم! اگر او بخواهد، شما را از میان می\u200cبرد و افراد دیگری را (به جای شما) می آورد، و خداوند، بر این کار تواناست."
      },
      {
        "index": 134,
        "text": "کسانی که پاداش دنیوی بخواهند، (و در قید نتایج معنوی و اخروی نباشند، در اشتباهند؛ زیرا) پاداش دنیا و آخرت نزد خداست؛ و خداوند، شنوا و بیناست."
      },
      {
        "index": 135,
        "text": "ای کسانی که ایمان آورده\u200cاید! کاملاً قیام به عدالت کنید! برای خدا شهادت دهید، اگر چه (این گواهی) به زیان خود شما، یا پدر و مادر و نزدیکان شما بوده باشد! (چرا که) اگر آنها غنیّ یا فقیر باشند، خداوند سزاوارتر است که از آنان حمایت کند. بنابراین، از هوی و هوس پیروی نکنید؛ که از حق، منحرف خواهید شد! و اگر حق را تحریف کنید، و یا از اظهار آن، اعراض نمایید، خداوند به آنچه انجام می\u200cدهید، آگاه است."
      },
      {
        "index": 136,
        "text": "ای کسانی که ایمان آورده\u200cاید! به خدا و پیامبرش، و کتابی که بر او نازل کرده، و کتب (آسمانی) که پیش از این فرستاده است، ایمان (واقعی) بیاورید کسی که خدا و فرشتگان او و کتابها و پیامبرانش و روز واپسین را انکار کند، در گمراهی دور و درازی افتاده است."
      },
      {
        "index": 137,
        "text": "کسانی که ایمان آوردند، سپس کافر شدند، باز هم ایمان آوردند، و دیگربار کافر شدند، سپس بر کفر خود افزودند، خدا هرگز آنها را نخواهد بخشید، و آنها را به راه (راست) هدایت نخواهد کرد."
      },
      {
        "index": 138,
        "text": "به منافقان بشارت ده که مجازات دردناکی در انتظار آنهاست!"
      },
      {
        "index": 139,
        "text": "همانها که کافران را به جای مؤمنان، دوست خود انتخاب می\u200cکنند. آیا عزّت و آبرو نزد آنان می\u200cجویند؟ با اینکه همه عزّتها از آن خداست؟!"
      },
      {
        "index": 140,
        "text": "و خداوند (این حکم را) در قرآن بر شما نازل کرده که هرگاه بشنوید افرادی آیات خدا را انکار و استهزا می\u200cکنند، با آنها ننشینید تا به سخن دیگری بپردازند! وگرنه، شما هم مثل آنان خواهید بود. خداوند، منافقان و کافران را همگی در دوزخ جمع می\u200cکند."
      },
      {
        "index": 141,
        "text": "منافقان همانها هستند که پیوسته انتظار می\u200cکشند و مراقب شما هستند؛ اگر فتح و پیروزی نصیب شما گردد، می\u200cگویند: مگر ما با شما نبودیم؟ (پس ما نیز در افتخارات و غنایم شریکیم!) «و اگر بهره\u200cای نصیب کافران گردد، به آنان می\u200cگویند: مگر ما شما را به مبارزه و عدم تسلیم در برابر مؤمنان، تشویق نمی\u200cکردیم؟ (پس با شما شریک خواهیم بود!)» خداوند در روز رستاخیز، میان شما داوری می\u200cکند؛ و خداوند هرگز کافران را بر مؤمنان تسلّطی نداده است."
      },
      {
        "index": 142,
        "text": "منافقان می\u200cخواهند خدا را فریب دهند؛ در حالی که او آنها را فریب می\u200cدهد؛ و هنگامی که به نماز برمی\u200cخیزند، با کسالت برمی\u200cخیزند؛ و در برابر مردم ریا می\u200cکنند؛ و خدا را جز اندکی یاد نمی\u200cنمایند!"
      },
      {
        "index": 143,
        "text": "آنها افراد بی\u200cهدفی هستند که نه سوی اینها، و نه سوی آنهایند! (نه در صف مؤمنان قرار دارند، و نه در صف کافران!) و هر کس را خداوند گمراه کند، راهی برای او نخواهی یافت."
      },
      {
        "index": 144,
        "text": "ای کسانی که ایمان آورده\u200cاید! غیر از مؤمنان، کافران را ولّی و تکیه\u200cگاه خود قرار ندهید! آیا می\u200cخواهید (با این عمل،) دلیل آشکاری بر ضدّ خود در پیشگاه خدا قرار دهید؟!"
      },
      {
        "index": 145,
        "text": "منافقان در پایین\u200cترین درکات دوزخ قرار دارند؛ و هرگز یاوری برای آنها نخواهی یافت! (بنابر این، از طرح دوستی با دشمنان خدا، که نشانه نفاق است، بپرهیزید!)"
      },
      {
        "index": 146,
        "text": "مگر آنها که توبه کنند، و جبران و اصلاح نمایند، به (دامن لطف) خدا، چنگ زنند، و دین خود را برای خدا خالص کنند؛ آنها با مؤمنان خواهند بود؛ و خداوند به افراد باایمان، پاداش عظیمی خواهد داد."
      },
      {
        "index": 147,
        "text": "خدا چه نیازی به مجازات شما دارد اگر شکرگزاری کنید و ایمان آورید؟ خدا شکرگزار و آگاه است. (اعمال و نیّات شما را می\u200cداند، و به اعمال نیک، پاداش نیک می دهد.)"
      },
      {
        "index": 148,
        "text": "خداوند دوست ندارد کسی با سخنان خود، بدیها (ی دیگران) را اظهار کند؛ مگر آن کس که مورد ستم واقع شده باشد. خداوند، شنوا و داناست."
      },
      {
        "index": 149,
        "text": "اگر نیکیها را آشکار یا مخفی سازید، و از بدیها گذشت نمایید، خداوند بخشنده و تواناست (و با اینکه قادر بر انتقام است، عفو و گذشت می\u200cکند)."
      },
      {
        "index": 150,
        "text": "کسانی که خدا و پیامبرانِ او را انکار می\u200cکنند، و می\u200cخواهند میان خدا و پیامبرانش تبعیض قائل شوند، و می\u200cگویند: «به بعضی ایمان می\u200cآوریم، و بعضی را انکار می کنیم» و می\u200cخواهند در میان این دو، راهی برای خود انتخاب کنند..."
      },
      {
        "index": 151,
        "text": "آنها کافران حقیقی\u200cاند؛ و برای کافران، مجازات خوارکننده\u200cای فراهم ساخته\u200cایم."
      },
      {
        "index": 152,
        "text": "(ولی) کسانی که به خدا و رسولان او ایمان آورده، و میان احدی از آنها فرق نمی\u200cگذارند، پاداششان را خواهد داد؛ خداوند، آمرزنده و مهربان است."
      },
      {
        "index": 153,
        "text": "اهل کتاب از تو می\u200cخواهند کتابی از آسمان (یکجا) بر آنها نازل کنی؛ (در حالی که این یک بهانه است؛) آنها از موسی، بزرگتر از این را خواستند، و گفتند: «خدا را آشکارا به ما نشان ده!» و بخاطر این ظلم و ستم، صاعقه آنها را فرا گرفت. سپس گوساله (سامری) را، پس از آن همه دلایل روشن که برای آنها آمد، (به خدایی) انتخاب کردند، ولی ما از آن درگذشتیم (و عفو کردیم) و به موسی، برهان آشکاری دادیم."
      },
      {
        "index": 154,
        "text": "و کوه طور را بر فراز آنها برافراشتیم؛ و در همان حال از آنها پیمان گرفتیم، و به آنها گفتیم: «(برای توبه،) از در (بیت المقدس) با خضوع درآیید!» و (نیز) گفتیم: «روز شنبه تعدّی نکنید (و دست از کار بکشید!)» و از آنان (در برابر همه اینها،) پیمان محکمی گرفتیم."
      },
      {
        "index": 155,
        "text": "(ولی) بخاطر پیمان\u200cشکنی آنها، و انکار آیات خدا، و کشتن پیامبران بناحق، و بخاطر اینکه (از روی استهزا) می\u200cگفتند: «بر دلهای ما، پرده افکنده (شده و سخنان پیامبر را درک نمی\u200cکنیم!» رانده درگاه خدا شدند.) آری، خداوند بعلّت کفرشان، بر دلهای آنها مهر زده؛ که جز عده کمی (که راه حق می\u200cپویند و لجاج ندارند،) ایمان نمی\u200cآورند."
      },
      {
        "index": 156,
        "text": "و (نیز) بخاطر کفرشان، و تهمت بزرگی که بر مریم زدند."
      },
      {
        "index": 157,
        "text": "و گفتارشان که: «ما، مسیح عیسی بن مریم، پیامبر خدا را کشتیم!» در حالی که نه او را کشتند، و نه بر دار آویختند؛ لکن امر بر آنها مشتبه شد. و کسانی که در مورد (قتل) او اختلاف کردند، از آن در شک هستند و علم به آن ندارند و تنها از گمان پیروی می\u200cکنند؛ و قطعاً او را نکشتند!"
      },
      {
        "index": 158,
        "text": "بلکه خدا او را به سوی خود، بالا برد. و خداوند، توانا و حکیم است."
      },
      {
        "index": 159,
        "text": "و هیچ یک از اهل کتاب نیست مگر اینکه پیش از مرگش به او [= حضرت مسیح\u200c] ایمان می\u200cآورد؛ و روز قیامت، بر آنها گواه خواهد بود."
      },
      {
        "index": 160,
        "text": "بخاطر ظلمی که از یهود صادر شد، و (نیز) بخاطر جلوگیری بسیار آنها از راه خدا، بخشی از چیزهای پاکیزه را که بر آنها حلال بود، حرام کردیم."
      },
      {
        "index": 161,
        "text": "و (همچنین) بخاطر ربا گرفتن، در حالی که از آن نهی شده بودند؛ و خوردن اموال مردم بباطل؛ و برای کافران آنها، عذاب دردناکی آماده کرده\u200cایم."
      },
      {
        "index": 162,
        "text": "ولی راسخانِ در علم از آنها، و مؤمنان (از امّت اسلام،) به تمام آنچه بر تو نازل شده، و آنچه پیش از تو نازل گردیده، ایمان می\u200cآورند. (همچنین) نمازگزاران و زکات\u200cدهندگان و ایمان\u200cآورندگان به خدا و روز قیامت، بزودی به همه آنان پاداش عظیمی خواهیم داد."
      },
      {
        "index": 163,
        "text": "ما به تو وحی فرستادیم؛ همان گونه که به نوح و پیامبران بعد از او وحی فرستادیم؛ و (نیز) به ابراهیم و اسماعیل و اسحاق و یعقوب و اسباط [= بنی اسرائیل\u200c] و عیسی و ایّوب و یونس و هارون و سلیمان وحی نمودیم؛ و به داوود زبور دادیم."
      },
      {
        "index": 164,
        "text": "و پیامبرانی که سرگذشت آنها را پیش از این، برای تو باز گفته\u200cایم؛ و پیامبرانی که سرگذشت آنها را بیان نکرده\u200cایم؛ و خداوند با موسی سخن گفت. (و این امتیاز، از آن او بود.)"
      },
      {
        "index": 165,
        "text": "پیامبرانی که بشارت\u200cدهنده و بیم\u200cدهنده بودند، تا بعد از این پیامبران، حجتی برای مردم بر خدا باقی نماند، (و بر همه اتمام حجت شود؛) و خداوند، توانا و حکیم است."
      },
      {
        "index": 166,
        "text": "ولی خداوند گواهی می\u200cدهد به آنچه بر تو نازل کرده؛ که از روی علمش نازل کرده است، و فرشتگان (نیز) گواهی می\u200cدهند؛ هر چند گواهی خدا کافی است."
      },
      {
        "index": 167,
        "text": "کسانی که کافر شدند، و (مردم را) از راه خدا بازداشتند، در گمراهی دوری گرفتار شده\u200cاند."
      },
      {
        "index": 168,
        "text": "کسانی که کافر شدند، و (به خود و دیگران) ستم کردند، هرگز خدا آنها را نخواهد بخشید، و آنان را به هیچ راهی هدایت نخواهد کرد،"
      },
      {
        "index": 169,
        "text": "مگر به راه دوزخ! که جاودانه در آن خواهند ماند؛ و این کار برای خدا آسان است!"
      },
      {
        "index": 170,
        "text": "ای مردم! پیامبر (ی که انتظارش را می\u200cکشیدید،) حق را از جانب پروردگارتان آورد؛ به او ایمان بیاورید که برای شما بهتر است! و اگر کافر شوید، (به خدا زیانی نمی رسد، زیرا) آنچه در آسمانها و زمین است از آن خداست، و خداوند، دانا و حکیم است."
      },
      {
        "index": 171,
        "text": "ای اهل کتاب! در دین خود، غلوّ (و زیاده روی) نکنید! و در باره خدا، غیر از حق نگویید! مسیح عیسی بن مریم فقط فرستاده خدا، و کلمه (و مخلوق) اوست، که او را به مریم القا نمود؛ و روحی (شایسته) از طرف او بود. بنابر این، به خدا و پیامبران او، ایمان بیاورید! و نگویید: «(خداوند) سه\u200cگانه است!» (از این سخن) خودداری کنید که برای شما بهتر است! خدا، تنها معبود یگانه است؛ او منزه است که فرزندی داشته باشد؛ (بلکه) از آن اوست آنچه در آسمانها و در زمین است؛ و برای تدبیر و سرپرستی آنها، خداوند کافی است."
      },
      {
        "index": 172,
        "text": "هرگز مسیح از این ابا نداشت که بنده خدا باشد؛ و نه فرشتگان مقرّب او (از این ابا دارند). و آنها که از عبودیّت و بندگی او، روی برتابند و تکبّر کنند، بزودی همه آنها را (در قیامت) نزد خود جمع خواهد کرد."
      },
      {
        "index": 173,
        "text": "امّا آنها که ایمان آوردند و اعمال صالح انجام دادند، پاداششان را بطور کامل خواهد داد؛ و از فضل و بخشش خود، بر آنها خواهد افزود. و آنها را که ابا کردند و تکبّر ورزیدند، مجازات دردناکی خواهد کرد؛ و برای خود، غیر از خدا، سرپرست و یاوری نخواهند یافت."
      },
      {
        "index": 174,
        "text": "ای مردم! دلیل روشن از طرف پروردگارتان برای شما آمد؛ و نور آشکاری به سوی شما نازل کردیم."
      },
      {
        "index": 175,
        "text": "امّا آنها که به خدا ایمان آوردند و به (آن کتاب آسمانی) چنگ زدند، بزودی همه را در رحمت و فضل خود، وارد خواهد ساخت؛ و در راه راستی، به سوی خودش هدایت می\u200cکند."
      },
      {
        "index": 176,
        "text": "از تو (در باره ارث خواهران و برادران) سؤال می\u200cکنند، بگو: «خداوند، حکم کلاله (خواهر و برادر) را برای شما بیان می\u200cکند: اگر مردی از دنیا برود، که فرزند نداشته باشد، و برای او خواهری باشد، نصف اموالی را که به جا گذاشته، از او (ارث) می\u200cبرد؛ و (اگر خواهری از دنیا برود، وارث او یک برادر باشد،) او تمام مال را از آن خواهر به ارث می\u200cبرد، در صورتی که (میّت) فرزند نداشته باشد؛ و اگر دو خواهر (از او) باقی باشند دو سوم اموال را می\u200cبرند؛ و اگر برادران و خواهران با هم باشند، (تمام اموال را میان خود تقسیم می\u200cکنند؛ و) برای هر مذکّر، دو برابر سهم مؤنّث است. خداوند (احکام خود را) برای شما بیان می\u200cکند تا گمراه نشوید؛ و خداوند به همه چیز داناست.»"
      }
    ],
    "index": 4
  },
  {
    "aya": [
      {
        "index": 1,
        "text": "ای کسانی که ایمان آورده\u200cاید! به پیمانها (و قراردادها) وفا کنید! چهارپایان (و جنین آنها) برای شما حلال شده است؛ مگر آنچه بر شما خوانده می\u200cشود (و استثنا خواهد شد). و به هنگام احرام، صید را حلال نشمرید! خداوند هر چه بخواهد (و مصلحت باشد) حکم می\u200cکند."
      },
      {
        "index": 2,
        "text": "ای کسانی که ایمان آورده\u200cاید! شعائر و حدود الهی (و مراسم حج را محترم بشمرید! و مخالفت با آنها) را حلال ندانید! و نه ماه حرام را، و نه قربانیهای بی\u200cنشان و نشاندار را، و نه آنها را که به قصد خانه خدا برای به دست آوردن فضل پروردگار و خشنودی او می\u200cآیند! اما هنگامی که از احرام بیرون آمدید، صیدکردن برای شما مانعی ندارد. و خصومت با جمعیّتی که شما را از آمدن به مسجد الحرام (در سال حدیبیه) بازداشتند، نباید شما را وادار به تعدّی و تجاوز کند! و (همواره) در راه نیکی و پرهیزگاری با هم تعاون کنید! و (هرگز) در راه گناه و تعدّی همکاری ننمایید! و از (مخالفت فرمان) خدا بپرهیزید که مجازات خدا شدید است!"
      },
      {
        "index": 3,
        "text": "گوشت مردار، و خون، و گوشت خوک، و حیواناتی که به غیر نام خدا ذبح شوند، و حیوانات خفه\u200cشده، و به زجر کشته شده، و آنها که بر اثر پرت\u200cشدن از بلندی بمیرند، و آنها که به ضرب شاخ حیوان دیگری مرده باشند، و باقیمانده صید حیوان درنده -مگر آنکه (بموقع به آن حیوان برسید، و) آن را سرببرید- و حیواناتی که روی بتها (یا در برابر آنها) ذبح می\u200cشوند، (همه) بر شما حرام شده است؛ و (همچنین) قسمت کردن گوشت حیوان به وسیله چوبه\u200cهای تیر مخصوص بخت آزمایی؛ تمام این اعمال، فسق و گناه است -امروز، کافران از (زوال) آیین شما، مأیوس شدند؛ بنابر این، از آنها نترسید! و از (مخالفت) من بترسید! امروز، دین شما را کامل کردم؛ و نعمت خود را بر شما تمام نمودم؛ و اسلام را به عنوان آیین (جاودان) شما پذیرفتم- امّا آنها که در حال گرسنگی، دستشان به غذای دیگری نرسد، و متمایل به گناه نباشند، (مانعی ندارد که از گوشتهای ممنوع بخورند؛) خداوند، آمرزنده و مهربان است."
      },
      {
        "index": 4,
        "text": "از تو سؤال می\u200cکنند چه چیزهایی برای آنها حلال شده است؟ بگو: «آنچه پاکیزه است، برای شما حلال گردیده؛ (و نیز صید) حیوانات شکاری و سگهای آموخته (و تربیت یافته) که از آنچه خداوند به شما تعلیم داده به آنها یاد داده\u200cاید، (بر شما حلال است؛) پس، از آنچه این حیوانات برای شما (صید می\u200cکنند و) نگاه می\u200cدارند، بخورید؛ و نام خدا را (به هنگام فرستادن حیوان برای شکار،) بر آن ببرید؛ و از (معصیت) خدا بپرهیزید که خداوند سریع الحساب است!»"
      },
      {
        "index": 5,
        "text": "امروز چیزهای پاکیزه برای شما حلال شده؛ و (همچنین) طعام اهل کتاب، برای شما حلال است؛ و طعام شما برای آنها حلال؛ و (نیز) زنان پاکدامن از مسلمانان، و زنان پاکدامن از اهل کتاب، حلالند؛ هنگامی که مهر آنها را بپردازید و پاکدامن باشید؛ نه زناکار، و نه دوست پنهانی و نامشروع گیرید. و کسی که انکار کند آنچه را باید به آن ایمان بیاورد، اعمال او تباه می\u200cگردد؛ و در سرای دیگر، از زیانکاران خواهد بود."
      },
      {
        "index": 6,
        "text": "ای کسانی که ایمان آورده\u200cاید! هنگامی که به نماز می\u200cایستید، صورت و دستها را تا آرنج بشویید! و سر و پاها را تا مفصل [= برآمدگی پشت پا] مسح کنید! و اگر جنب باشید، خود را بشویید (و غسل کنید)! و اگر بیمار یا مسافر باشید، یا یکی از شما از محل پستی آمده [= قضای حاجت کرده\u200c]، یا با زنان تماس گرفته (و آمیزش جنسی کرده\u200cاید)، و آب (برای غسل یا وضو) نیابید، با خاک پاکی تیمم کنید! و از آن، بر صورت [= پیشانی\u200c] و دستها بکشید! خداوند نمی\u200cخواهد مشکلی برای شما ایجاد کند؛ بلکه می\u200cخواهد شما را پاک سازد و نعمتش را بر شما تمام نماید؛ شاید شکر او را بجا آورید!"
      },
      {
        "index": 7,
        "text": "و به یاد آورید نعمت خدا را بر شما، و پیمانی را که با تأکید از شما گرفت، آن زمان که گفتید: «شنیدیم و اطاعت کردیم»! و از (مخالفت فرمان) خدا بپرهیزید که خدا، از آنچه درون سینه\u200cهاست، آگاه است!"
      },
      {
        "index": 8,
        "text": "ای کسانی که ایمان آورده\u200cاید! همواره برای خدا قیام کنید، و از روی عدالت، گواهی دهید! دشمنی با جمعیّتی، شما را به گناه و ترک عدالت نکشاند! عدالت کنید، که به پرهیزگاری نزدیکتر است! و از (معصیت) خدا بپرهیزید، که از آنچه انجام می\u200cدهید، با خبر است!"
      },
      {
        "index": 9,
        "text": "خداوند، به آنها که ایمان آورده و اعمال صالح انجام داده\u200cاند، وعده آمرزش و پاداش عظیمی داده است."
      },
      {
        "index": 10,
        "text": "و کسانی که کافر شدند و آیات ما را تکذیب کردند، اهل دوزخند."
      },
      {
        "index": 11,
        "text": "ای کسانی که ایمان آورده\u200cاید! نعمتی را که خدا به شما بخشید، به یاد آورید؛ آن زمان که جمعی (از دشمنان)، قصد داشتند دست به سوی شما دراز کنند (و شما را از میان بردارند)، اما خدا دست آنها را از شما باز داشت! از خدا بپرهیزید! و مؤمنان باید تنها بر خدا توکّل کنند!"
      },
      {
        "index": 12,
        "text": "خدا از بنی اسرائیل پیمان گرفت. و از آنها، دوازده نقیب [= سرپرست\u200c] برانگیختیم. و خداوند (به آنها) گفت: «من با شما هستم! اگر نماز را برپا دارید، و زکات را بپردازید، و به رسولان من ایمان بیاورید و آنها را یاری کنید، و به خدا قرض الحسن بدهید [= در راه او، به نیازمندان کمک کنید]، گناهان شما را می\u200cپوشانم [= می بخشم\u200c]؛ و شما را در باغهایی از بهشت، که نهرها از زیر درختانش جاری است، وارد می\u200cکنم. اما هر کس از شما بعد از این کافر شود، از راه راست منحرف گردیده است."
      },
      {
        "index": 13,
        "text": "ولی بخاطر پیمان\u200cشکنی، آنها را از رحمت خویش دور ساختیم؛ و دلهای آنان را سخت و سنگین نمودیم؛ سخنان (خدا) را از موردش تحریف می\u200cکنند؛ و بخشی از آنچه را به آنها گوشزد شده بود، فراموش کردند؛ و هر زمان، از خیانتی (تازه) از آنها آگاه می\u200cشوی، مگر عده کمی از آنان؛ ولی از آنها درگذر و صرف\u200cنظر کن، که خداوند نیکوکاران را دوست می\u200cدارد!"
      },
      {
        "index": 14,
        "text": "و از کسانی که ادّعای نصرانیّت (و یاری مسیح) داشتند (نیز) پیمان گرفتیم؛ ولی آنها قسمت مهمّی را از آنچه به آنان تذکّر داده شده بود فراموش کردند؛ از این رو در میان آنها، تا دامنه قیامت، عداوت و دشمنی افکندیم. و خداوند، (در قیامت) آنها را از آنچه انجام می\u200cدادند (و نتایج آن)، آگاه خواهد ساخت."
      },
      {
        "index": 15,
        "text": "ای اهل کتاب! پیامبر ما، که بسیاری از حقایق کتاب آسمانی را که شما کتمان می\u200cکردید روشن می\u200cسازد، به سوی شما آمد؛ و از بسیاری از آن، (که فعلاً افشای آن مصلحت نیست،) صرف نظر می\u200cنماید. (آری،) از طرف خدا، نور و کتاب آشکاری به سوی شما آمد."
      },
      {
        "index": 16,
        "text": "خداوند به برکت آن، کسانی را که از خشنودی او پیروی کنند، به راه\u200cهای سلامت، هدایت می\u200cکند؛ و به فرمان خود، از تاریکیها به سوی روشنایی می\u200cبرد؛ و آنها را به سوی راه راست، رهبری می\u200cنماید."
      },
      {
        "index": 17,
        "text": "آنها که گفتند: «خدا، همان مسیح بن مریم است»، بطور مسلّم کافر شدند؛ بگو: «اگر خدا بخواهد مسیح بن مریم و مادرش و همه کسانی را که روی زمین هستند هلاک کند، چه کسی می\u200cتواند جلوگیری کند؟ (آری،) حکومت آسمانها و زمین، و آنچه میان آن دو قرار دارد از آن خداست؛ هر چه بخواهد، می\u200cآفریند؛ (حتّی انسانی بدون پدر، مانند مسیح؛) و او، بر هر چیزی تواناست.»"
      },
      {
        "index": 18,
        "text": "یهود و نصاری گفتند: «ما، فرزندان خدا و دوستان (خاصّ) او هستیم.» بگو: «پس چرا شما را در برابر گناهانتان مجازات می\u200cکند؟! بلکه شما هم بشری هستید از مخلوقاتی که آفریده؛ هر کس را بخواهد (و شایسته بداند)، می\u200cبخشد؛ و هر کس را بخواهد (و مستحق بداند)، مجازات می\u200cکند؛ و حکومت آسمانها و زمین و آنچه در میان آنهاست، از آن اوست؛ و بازگشت همه موجودات، به سوی اوست.»"
      },
      {
        "index": 19,
        "text": "ای اهل کتاب! رسول ما، پس از فاصله و فترتی میان پیامبران، به سوی شما آمد؛ در حالی که حقایق را برای شما بیان می\u200cکند؛ تا مبادا (روز قیامت) بگویید: «نه بشارت دهنده\u200cای به سراغ ما آمد، و نه بیم دهنده\u200cای»! (هم اکنون، پیامبر) بشارت\u200cدهنده و بیم\u200cدهنده، به سوی شما آمد! و خداوند بر همه چیز تواناست."
      },
      {
        "index": 20,
        "text": "(به یاد آورید) هنگامی را که موسی به قوم خود گفت: «ای قوم من! نعمت خدا را بر خود متذکّر شوید هنگامی که در میان شما، پیامبرانی قرار داد؛ (و زنجیر بندگی و اسارت فرعونی را شکست) و شما را حاکم و صاحب اختیار خود قرار داد؛ و به شما چیزهایی بخشید که به هیچ یک از جهانیان نداده بود!"
      },
      {
        "index": 21,
        "text": "ای قوم! به سرزمین مقدّسی که خداوند برای شما مقرّر داشته، وارد شوید! و به پشت سر خود بازنگردید (و عقب گرد نکنید) که زیانکار خواهید بود!»"
      },
      {
        "index": 22,
        "text": "گفتند: «ای موسی! در آن (سرزمین)، جمعیّتی (نیرومند و) ستمگرند؛ و ما هرگز وارد آن نمی\u200cشویم تا آنها از آن خارج شوند؛ اگر آنها از آن خارج شوند، ما وارد خواهیم شد!»"
      },
      {
        "index": 23,
        "text": "(ولی) دو نفر از مردانی که از خدا می\u200cترسیدند، و خداوند به آنها، نعمت (عقل و ایمان و شهامت) داده بود، گفتند: «شما وارد دروازه شهر آنان شوید! هنگامی که وارد شدید، پیروز خواهید شد. و بر خدا توکل کنید اگر ایمان دارید!»"
      },
      {
        "index": 24,
        "text": "(بنی اسرائیل) گفتند: «ای موسی! تا آنها در آنجا هستند، ما هرگز وارد نخواهیم شد! تو و پروردگارت بروید و (با آنان) بجنگید، ما همینجا نشسته\u200cایم»!"
      },
      {
        "index": 25,
        "text": "(موسی) گفت: «پروردگارا! من تنها اختیار خودم و برادرم را دارم، میان ما و این جمعیّت گنهکار، جدایی بیفکن!»"
      },
      {
        "index": 26,
        "text": "خداوند (به موسی) فرمود: «این سرزمین (مقدس)، تا چهل سال بر آنها ممنوع است (و به آن نخواهند رسید)؛ پیوسته در زمین (در این بیابان)، سرگردان خواهند بود؛ و در باره (سرنوشت) این جمعیّت گنهکار، غمگین مباش!»"
      },
      {
        "index": 27,
        "text": "و داستان دو فرزند آدم را بحقّ بر آنها بخوان: هنگامی که هر کدام، کاری برای تقرّب (به پروردگار) انجام دادند؛ امّا از یکی پذیرفته شد، و از دیگری پذیرفته نشد؛ (برادری که عملش مردود شده بود، به برادر دیگر) گفت: «به خدا سوگند تو را خواهم کشت!» (برادر دیگر) گفت: «(من چه گناهی دارم؟ زیرا) خدا، تنها از پرهیزگاران می\u200cپذیرد!"
      },
      {
        "index": 28,
        "text": "اگر تو برای کشتن من، دست دراز کنی، من هرگز به قتل تو دست نمی\u200cگشایم، چون از پروردگار جهانیان می\u200cترسم!"
      },
      {
        "index": 29,
        "text": "من می\u200cخواهم تو با گناه من و خودت (از این عمل) بازگردی (و بار هر دو گناه را به دوش کشی)؛ و از دوزخیان گردی. و همین است سزای ستمکاران!"
      },
      {
        "index": 30,
        "text": "نفس سرکش، کم کم او را به کشتن برادرش ترغیب کرد؛ (سرانجام) او را کشت؛ و از زیانکاران شد."
      },
      {
        "index": 31,
        "text": "سپس خداوند زاغی را فرستاد که در زمین، جستجو (و کندوکاو) می\u200cکرد؛ تا به او نشان دهد چگونه جسد برادر خود را دفن کند. او گفت: «وای بر من! آیا من نتوانستم مثل این زاغ باشم و جسد برادرم را دفن کنم؟!» و سرانجام (از ترس رسوایی، و بر اثر فشار وجدان، از کار خود) پشیمان شد."
      },
      {
        "index": 32,
        "text": "به همین جهت، بر بنی اسرائیل مقرّر داشتیم که هر کس، انسانی را بدون ارتکاب قتل یا فساد در روی زمین بکشد، چنان است که گویی همه انسانها را کشته؛ و هر کس، انسانی را از مرگ رهایی بخشد، چنان است که گویی همه مردم را زنده کرده است. و رسولان ما، دلایل روشن برای بنی اسرائیل آوردند، اما بسیاری از آنها، پس از آن در روی زمین، تعدّی و اسراف کردند."
      },
      {
        "index": 33,
        "text": "کیفر آنها که با خدا و پیامبرش به جنگ برمی\u200cخیزند، و اقدام به فساد در روی زمین می\u200cکنند، (و با تهدید اسلحه، به جان و مال و ناموس مردم حمله می\u200cبرند،) فقط این است که اعدام شوند؛ یا به دار آویخته گردند؛ یا (چهار انگشت از) دست (راست) و پای (چپ) آنها، بعکس یکدیگر، بریده شود؛ و یا از سرزمین خود تبعید گردند. این رسوایی آنها در دنیاست؛ و در آخرت، مجازات عظیمی دارند."
      },
      {
        "index": 34,
        "text": "مگر آنها که پیش از دست یافتن شما بر آنان، توبه کنند؛ پس بدانید (خدا توبه آنها را می\u200cپذیرد؛) خداوند آمرزنده و مهربان است."
      },
      {
        "index": 35,
        "text": "ای کسانی که ایمان آورده\u200cاید! از (مخالفت فرمان) خدا بپرهیزید! و وسیله\u200cای برای تقرب به او بجوئید! و در راه او جهاد کنید، باشد که رستگار شوید!"
      },
      {
        "index": 36,
        "text": "بیقین کسانی که کافر شدند، اگر تمام آنچه روی زمین است و همانند آن، مال آنها باشد و همه آن را برای نجات از کیفر روز قیامت بدهند، از آنان پذیرفته نخواهد شد؛ و مجازات دردناکی خواهند داشت."
      },
      {
        "index": 37,
        "text": "پیوسته می\u200cخواهند از آتش خارج شوند، ولی نمی\u200cتوانند از آن خارج گردند؛ و برای آنها مجازاتی پایدار است."
      },
      {
        "index": 38,
        "text": "دست مرد دزد و زن دزد را، به کیفر عملی که انجام داده\u200cاند، بعنوان یک مجازات الهی، قطع کنید! و خداوند توانا و حکیم است."
      },
      {
        "index": 39,
        "text": "اما آن کس که پس از ستم کردن، توبه و جبران نماید، خداوند توبه او را می\u200cپذیرد؛ (و از این مجازات؛ معاف می\u200cشود، زیرا) خداوند، آمرزنده و مهربان است."
      },
      {
        "index": 40,
        "text": "آیا نمی\u200cدانی که حکومت و فرمانروائی آسمانها و زمین از آن خداست؟ هر کس را بخواهد (و مستحق بداند)، کیفر می\u200cکند؛ و هر کس را بخواهد و شایسته بداند، می\u200cبخشد؛ و خداوند بر هر چیزی قادر است."
      },
      {
        "index": 41,
        "text": "ای فرستاده (خدا)! آنها که در مسیر کفر شتاب می\u200cکنند و با زبان می\u200cگویند: «ایمان آوردیم» و قلب آنها ایمان نیاورده، تو را اندوهگین نسازند! و (همچنین) گروهی از یهودیان که خوب به سخنان تو گوش می\u200cدهند، تا دستاویزی برای تکذیب تو بیابند؛ آنها جاسوسان گروه دیگری هستند که خودشان نزد تو نیامده\u200cاند؛ آنها سخنان را از مفهوم اصلیش تحریف می\u200cکنند، و (به یکدیگر) می\u200cگویند: «اگر این (که ما می\u200cخواهیم) به شما داده شد (و محمد بر طبق خواسته شما داوری کرد،) بپذیرید، وگرنه (از او) دوری کنید!» (ولی) کسی را که خدا (بر اثر گناهان پی\u200cدرپی او) بخواهد مجازات کند، قادر به دفاع از او نیستی؛ آنها کسانی هستند که خدا نخواسته دلهایشان را پاک کند؛ در دنیا رسوایی، و در آخرت مجازات بزرگی نصیبشان خواهد شد."
      },
      {
        "index": 42,
        "text": "آنها بسیار به سخنان تو گوش می\u200cدهند تا آن را تکذیب کنند؛ مال حرام فراوان می خورند؛ پس اگر نزد تو آمدند، در میان آنان داوری کن، یا (اگر صلاح دانستی) آنها را به حال خود واگذار! و اگر از آنان صرف\u200cنظر کنی، به تو هیچ زیانی نمی\u200cرسانند؛ و اگر میان آنها داوری کنی، با عدالت داوری کن، که خدا عادلان را دوست دارد!"
      },
      {
        "index": 43,
        "text": "چگونه تو را به داوری می\u200cطلبند؟! در حالی که تورات نزد ایشان است؛ و در آن، حکم خدا هست. (وانگهی) پس از داوری\u200cخواستن از حکم تو، (چرا) روی می گردانند؟! آنها مؤمن نیستند."
      },
      {
        "index": 44,
        "text": "ما تورات را نازل کردیم در حالی که در آن، هدایت و نور بود؛ و پیامبران، که در برابر فرمان خدا تسلیم بودند، با آن برای یهود حکم می\u200cکردند؛ و (همچنین) علما و دانشمندان به این کتاب که به آنها سپرده شده و بر آن گواه بودند، داوری می\u200cنمودند. بنابر این، (بخاطر داوری بر طبق آیات الهی،) از مردم نهراسید! و از من بترسید! و آیات مرا به بهای ناچیزی نفروشید! و آنها که به احکامی که خدا نازل کرده حکم نمی\u200cکنند، کافرند."
      },
      {
        "index": 45,
        "text": "و بر آنها [= بنی اسرائیل\u200c] در آن [= تورات\u200c]، مقرر داشتیم که جان در مقابل جان، و چشم در مقابل چشم، و بینی در برابر بینی، و گوش در مقابل گوش، و دندان در برابر دندان می\u200cباشد؛ و هر زخمی، قصاص دارد؛ و اگر کسی آن را ببخشد (و از قصاص، صرف\u200cنظر کند)، کفاره (گناهان) او محسوب می\u200cشود؛ و هر کس به احکامی که خدا نازل کرده حکم نکند، ستمگر است."
      },
      {
        "index": 46,
        "text": "و بدنبال آنها [= پیامبران پیشین\u200c]، عیسی بن مریم را فرستادیم در حالی که کتاب تورات را که پیش از او فرستاده شده بود تصدیق داشت؛ و انجیل را به او دادیم که در آن، هدایت و نور بود؛ و (این کتاب آسمانی نیز) تورات را، که قبل از آن بود، تصدیق می\u200cکرد؛ و هدایت و موعظه\u200cای برای پرهیزگاران بود."
      },
      {
        "index": 47,
        "text": "اهل انجیل [= پیروان مسیح\u200c] نیز باید به آنچه خداوند در آن نازل کرده حکم کنند! و کسانی که بر طبق آنچه خدا نازل کرده حکم نمی\u200cکنند، فاسقند."
      },
      {
        "index": 48,
        "text": "و این کتاب [= قرآن\u200c] را به حق بر تو نازل کردیم، در حالی که کتب پیشین را تصدیق می\u200cکند، و حافظ و نگاهبان آنهاست؛ پس بر طبق احکامی که خدا نازل کرده، در میان آنها حکم کن! از هوی و هوسهای آنان پیروی نکن! و از احکام الهی، روی مگردان! ما برای هر کدام از شما، آیین و طریقه روشنی قرار دادیم؛ و اگر خدا می\u200cخواست، همه شما را امت واحدی قرارمی\u200cداد؛ ولی خدا می\u200cخواهد شما را در آنچه به شما بخشیده بیازماید؛ (و استعدادهای مختلف شما را پرورش دهد). پس در نیکیها بر یکدیگر سبقت جویید! بازگشت همه شما، به سوی خداست؛ سپس از آنچه در آن اختلاف می\u200cکردید؛ به شما خبر خواهد داد."
      },
      {
        "index": 49,
        "text": "و در میان آنها [= اهل کتاب\u200c]، طبق آنچه خداوند نازل کرده، داوری کن! و از هوسهای آنان پیروی مکن! و از آنها برحذر باش، مبادا تو را از بعض احکامی که خدا بر تو نازل کرده، منحرف سازند! و اگر آنها (از حکم و داوری تو)، روی گردانند، بدان که خداوند می\u200cخواهد آنان را بخاطر پاره\u200cای از گناهانشان مجازات کند؛ و بسیاری از مردم فاسقند."
      },
      {
        "index": 50,
        "text": "آیا آنها حکم جاهلیّت را (از تو) می\u200cخواهند؟! و چه کسی بهتر از خدا، برای قومی که اهل یقین هستند، حکم می\u200cکند؟!"
      },
      {
        "index": 51,
        "text": "ای کسانی که ایمان آورده\u200cاید! یهود و نصاری را ولّی (و دوست و تکیه\u200cگاه خود،) انتخاب نکنید! آنها اولیای یکدیگرند؛ و کسانی که از شما با آنان دوستی کنند، از آنها هستند؛ خداوند، جمعیّت ستمکار را هدایت نمی\u200cکند"
      },
      {
        "index": 52,
        "text": "(ولی) کسانی را که در دلهایشان بیماری است می\u200cبینی که در (دوستی با آنان)، بر یکدیگر پیشی می\u200cگیرند، و می\u200cگویند: «می\u200cترسیم حادثه\u200cای برای ما اتفاق بیفتد (و نیاز به کمک آنها داشته باشیم!)» شاید خداوند پیروزی یا حادثه دیگری از سوی خود (به نفع مسلمانان) پیش بیاورد؛ و این دسته، از آنچه در دل پنهان داشتند، پشیمان گردند!"
      },
      {
        "index": 53,
        "text": "آنها که ایمان آورده\u200cاند می\u200cگویند: «آیا این (منافقان) همانها هستند که با نهایت تأکید سوگند یاد کردند که با شما هستند؟! (چرا کارشان به اینجا رسید؟!)» (آری،) اعمالشان نابود گشت، و زیانکار شدند."
      },
      {
        "index": 54,
        "text": "ای کسانی که ایمان آورده\u200cاید! هر کس از شما، از آیین خود بازگردد، (به خدا زیانی نمی\u200cرساند؛ خداوند جمعیّتی را می\u200cآورد که آنها را دوست دارد و آنان (نیز) او را دوست دارند، در برابر مؤمنان متواضع، و در برابر کافران سرسخت و نیرومندند؛ آنها در راه خدا جهاد می\u200cکنند، و از سرزنش هیچ ملامتگری هراسی ندارند. این، فضل خداست که به هر کس بخواهد (و شایسته ببیند) می\u200cدهد؛ و (فضل) خدا وسیع، و خداوند داناست."
      },
      {
        "index": 55,
        "text": "سرپرست و ولیّ شما، تنها خداست و پیامبر او و آنها که ایمان آورده\u200cاند؛ همانها که نماز را برپا می\u200cدارند، و در حال رکوع، زکات می\u200cدهند."
      },
      {
        "index": 56,
        "text": "و کسانی که ولایت خدا و پیامبر او و افراد باایمان را بپذیرند، پیروزند؛ (زیرا) حزب و جمعیّت خدا پیروز است."
      },
      {
        "index": 57,
        "text": "ای کسانی که ایمان آورده\u200cاید! افرادی که آیین شما را به باد استهزاء و بازی می\u200cگیرند -از اهل کتاب و مشرکان- ولیّ خود انتخاب نکنید؛ و از خدا بپرهیزید اگر ایمان دارید!"
      },
      {
        "index": 58,
        "text": "آنها هنگامی که (اذان می\u200cگویید، و مردم را) به نماز فرا می\u200cخوانید، آن را به مسخره و بازی می\u200cگیرند؛ این بخاطر آن است که آنها جمعی نابخردند."
      },
      {
        "index": 59,
        "text": "بگو: «ای اهل کتاب! آیا به ما خرده می\u200cگیرید؟ (مگر ما چه کرده\u200cایم) جز اینکه به خداوند یگانه، و به آنچه بر ما نازل شده، و به آنچه پیش از این نازل گردیده، ایمان آورده\u200cایم. و این، بخاطر آن است که بیشتر شما، از راه حق، خارج شده\u200cاید.»"
      },
      {
        "index": 60,
        "text": "بگو: «آیا شما را از کسانی که موقعیّت و پاداششان نزد خدا بدتر از این است، با خبر کنم؟ کسانی که خداوند آنها را از رحمت خود دور ساخته، و مورد خشم قرار داده، (و مسخ کرده،) و از آنها، میمونها و خوکهایی قرار داده، و پرستش بت کرده\u200cاند؛ موقعیّت و محل آنها، بدتر است؛ و از راه راست، گمراهترند.»"
      },
      {
        "index": 61,
        "text": "هنگامی که نزد شما می\u200cآیند، می\u200cگویند: «ایمان آورده\u200cایم!» (امّا) با کفر وارد می\u200cشوند، و با کفر خارج می\u200cگردند؛ و خداوند، از آنچه کتمان می\u200cکردند، آگاهتر است!"
      },
      {
        "index": 62,
        "text": "بسیاری از آنان را می\u200cبینی که در گناه و تعدّی، و خوردن مال حرام، شتاب می\u200cکنند! چه زشت است کاری که انجام می\u200cدادند!"
      },
      {
        "index": 63,
        "text": "چرا دانشمندان نصاری و علمای یهود، آنها را از سخنان گناه\u200cآمیز و خوردن مال حرام، نهی نمی\u200cکنند؟! چه زشت است عملی که انجام می\u200cدادند!"
      },
      {
        "index": 64,
        "text": "و یهود گفتند: «دست خدا (با زنجیر) بسته است.» دستهایشان بسته باد! و بخاطر این سخن، از رحمت (الهی) دور شوند! بلکه هر دو دست (قدرت) او، گشاده است؛ هرگونه بخواهد، می\u200cبخشد! ولی این آیات، که از طرف پروردگارت بر تو نازل شده، بر طغیان و کفر بسیاری از آنها می\u200cافزاید. و ما در میان آنها تا روز قیامت عداوت و دشمنی افکندیم. هر زمان آتش جنگی افروختند، خداوند آن را خاموش ساخت؛ و برای فساد در زمین، تلاش می\u200cکنند؛ و خداوند، مفسدان را دوست ندارد."
      },
      {
        "index": 65,
        "text": "و اگر اهل کتاب ایمان بیاورند و تقوا پیشه کنند، گناهان آنها را می\u200cبخشیم؛ و آنها را در باغهای پرنعمت بهشت، وارد می\u200cسازیم."
      },
      {
        "index": 66,
        "text": "و اگر آنان، تورات و انجیل و آنچه را از سوی پروردگارشان بر آنها نازل شده [= قرآن\u200c] برپا دارند، از آسمان و زمین، روزی خواهند خورد؛ جمعی از آنها، معتدل و میانه\u200cرو هستند، ولی بیشترشان اعمال بدی انجام می\u200cدهند."
      },
      {
        "index": 67,
        "text": "ای پیامبر! آنچه از طرف پروردگارت بر تو نازل شده است، کاملاً (به مردم) برسان! و اگر نکنی، رسالت او را انجام نداده\u200cای! خداوند تو را از (خطرات احتمالی) مردم، نگاه می\u200cدارد؛ و خداوند، جمعیّت کافران (لجوج) را هدایت نمی\u200cکند."
      },
      {
        "index": 68,
        "text": "ای اهل کتاب! شما هیچ آیین صحیحی ندارید، مگر اینکه تورات و انجیل و آنچه را از طرف پروردگارتان بر شما نازل شده است، برپا دارید. ولی آنچه بر تو از سوی پروردگارت نازل شده، (نه تنها مایه بیداری آنها نمی\u200cگردد، بلکه) بر طغیان و کفر بسیاری از آنها می\u200cافزاید. بنابر این، از این قوم کافر، (و مخالفت آنها،) غمگین مباش!"
      },
      {
        "index": 69,
        "text": "آنها که ایمان آورده\u200cاند، و یهود و صابئان و مسیحیان، هرگاه به خداوند یگانه و روز جزا، ایمان بیاورند، و عمل صالح انجام دهند، نه ترسی بر آنهاست، و نه غمگین خواهند شد."
      },
      {
        "index": 70,
        "text": "ما از بنی اسرائیل پیمان گرفتیم؛ و رسولانی به سوی آنها فرستادیم؛ (ولی) هر زمان پیامبری حکمی بر خلاف هوسها و دلخواه آنها می\u200cآورد، عده\u200cای را تکذیب می\u200cکردند؛ و عده\u200cای را می\u200cکشتند."
      },
      {
        "index": 71,
        "text": "گمان کردند مجازاتی در کار نخواهد بود! از این\u200cرو (از دیدن حقایق و شنیدن سخنان حق،) نابینا و کر شدند؛ سپس (بیدار گشتند، و) خداوند توبه آنها را پذیرفت، دیگربار (در خواب غفلت فرو رفتند، و) بسیاری از آنها کور و کر شدند؛ و خداوند، به آنچه انجام می\u200cدهند، بیناست."
      },
      {
        "index": 72,
        "text": "آنها که گفتند: «خداوند همان مسیح بن مریم است»، بیقین کافر شدند، (با اینکه خود) مسیح گفت: ای بنی اسرائیل! خداوند یگانه را، که پروردگار من و شماست، پرستش کنید! زیرا هر کس شریکی برای خدا قرار دهد، خداوند بهشت را بر او حرام کرده است؛ و جایگاه او دوزخ است؛ و ستمکاران، یار و یاوری ندارند."
      },
      {
        "index": 73,
        "text": "آنها که گفتند: «خداوند، یکی از سه خداست» (نیز) بیقین کافر شدند؛ معبودی جز معبود یگانه نیست؛ و اگر از آنچه می\u200cگویند دست بر ندارند، عذاب دردناکی به کافران آنها (که روی این عقیده ایستادگی کنند،) خواهد رسید."
      },
      {
        "index": 74,
        "text": "آیا به سوی خدا بازنمی\u200cگردند، و از او طلب آمرزش نمی\u200cکنند؟ (در حالی که) خداوند آمرزنده مهربان است."
      },
      {
        "index": 75,
        "text": "مسیح فرزند مریم، فقط فرستاده (خدا) بود؛ پیش از وی نیز، فرستادگان دیگری بودند، مادرش، زن بسیار راستگویی بود؛ هر دو، غذا می\u200cخوردند؛ (با این حال، چگونه دعوی الوهیّت مسیح و پرستش مریم را دارید؟!) بنگر چگونه نشانه را برای آنها آشکار می\u200cسازیم! سپس بنگر چگونه از حق بازگردانده می\u200cشوند!"
      },
      {
        "index": 76,
        "text": "بگو: «آیا جز خدا چیزی را می\u200cپرستید که مالک سود و زیان شما نیست؟! و خداوند، شنوا و داناست.»"
      },
      {
        "index": 77,
        "text": "بگو: «ای اهل کتاب! در دین خود، غلوّ (و زیاده روی) نکنید! و غیر از حق نگویید! و از هوسهای جمعیّتی که پیشتر گمراه شدند و دیگران را گمراه کردند و از راه راست منحرف گشتند، پیروی ننمایید!»"
      },
      {
        "index": 78,
        "text": "کافران بنی اسرائیل، بر زبان داوود و عیسی بن مریم، لعن (و نفرین) شدند! این بخاطر آن بود که گناه کردند، و تجاوز می\u200cنمودند."
      },
      {
        "index": 79,
        "text": "آنها از اعمال زشتی که انجام می\u200cدادند، یکدیگر را نهی نمی\u200cکردند؛ چه بدکاری انجام می\u200cدادند!"
      },
      {
        "index": 80,
        "text": "بسیاری از آنها را می\u200cبینی که کافران (و بت\u200cپرستان) را دوست می\u200cدارند (و با آنها طرح دوستی می\u200cریزند)؛ نفس (سرکش) آنها، چه بد اعمالی از پیش برای (معاد) آنها فرستاد! که نتیجه آن، خشم خداوند بود؛ و در عذاب (الهی) جاودانه خواهند ماند."
      },
      {
        "index": 81,
        "text": "و اگر به خدا و پیامبر (ص) و آنچه بر او نازل شده، ایمان می\u200cآوردند، (هرگز) آنان [= کافران\u200c] را به دوستی اختیار نمی\u200cکردند؛ ولی بسیاری از آنها فاسقند."
      },
      {
        "index": 82,
        "text": "بطور مسلّم، دشمنترین مردم نسبت به مؤمنان را، یهود و مشرکان خواهی یافت؛ و نزدیکترین دوستان به مؤمنان را کسانی می\u200cیابی که می\u200cگویند: «ما نصاری هستیم»؛ این بخاطر آن است که در میان آنها، افرادی عالم و تارک دنیا هستند؛ و آنها (در برابر حق) تکبّر نمی\u200cورزند."
      },
      {
        "index": 83,
        "text": "و هر زمان آیاتی را که بر پیامبر (اسلام) نازل شده بشنوند، چشمهای آنها را می\u200cبینی که (از شوق،) اشک می\u200cریزد، بخاطر حقیقتی که دریافته\u200cاند؛ آنها می\u200cگویند: «پروردگارا! ایمان آوردیم؛ پس ما را با گواهان (و شاهدان حق، در زمره یاران محمد) بنویس!"
      },
      {
        "index": 84,
        "text": "چرا ما به خدا و آنچه از حق به ما رسیده است، ایمان نیاوریم، در حالی که آرزو داریم پروردگارمان ما را در زمره صالحان قرار دهد؟!»"
      },
      {
        "index": 85,
        "text": "خداوند بخاطر این سخن، به آنها باغهایی از بهشت پاداش داد که از زیر درختانش، نهرها جاری است؛ جاودانه در آن خواهند ماند؛ و این است جزای نیکوکاران!"
      },
      {
        "index": 86,
        "text": "و کسانی که کافر شدند و آیات ما را تکذیب کردند، همانها اهل دوزخند."
      },
      {
        "index": 87,
        "text": "ای کسانی که ایمان آورده\u200cاید! چیزهای پاکیزه را که خداوند برای شما حلال کرده است، حرام نکنید! و از حدّ، تجاوز ننمایید! زیرا خداوند متجاوزان را دوست نمی\u200cدارد."
      },
      {
        "index": 88,
        "text": "و از نعمتهای حلال و پاکیزه\u200cای که خداوند به شما روزی داده است، بخورید! و از (مخالفت) خداوندی که به او ایمان دارید، بپرهیزید!"
      },
      {
        "index": 89,
        "text": "خداوند شما را بخاطر سوگندهای بیهوده (و خالی از اراده،) مؤاخذه نمی\u200cکند؛ ولی در برابر سوگندهایی که (از روی اراده) محکم کرده\u200cاید، مؤاخذه می\u200cنماید. کفاره این\u200cگونه قسمها، اطعام ده نفر مستمند، از غذاهای معمولی است که به خانواده خود می\u200cدهید؛ یا لباس پوشاندن بر آن ده نفر؛ و یا آزاد کردن یک برده؛ و کسی که هیچ کدام از اینها را نیابد، سه روز روزه می\u200cگیرد؛ این، کفاره سوگندهای شماست به هنگامی که سوگند یاد می\u200cکنید (و مخالفت می\u200cنمایید). و سوگندهای خود را حفظ کنید (و نشکنید!) خداوند آیات خود را این چنین برای شما بیان می\u200cکند، شاید شکر او را بجا آورید!"
      },
      {
        "index": 90,
        "text": "ای کسانی که ایمان آورده\u200cاید! شراب و قمار و بتها و ازلام [= نوعی بخت\u200cآزمایی]، پلید و از عمل شیطان است، از آنها دوری کنید تا رستگار شوید!"
      },
      {
        "index": 91,
        "text": "شیطان می\u200cخواهد به وسیله شراب و قمار، در میان شما عداوت و کینه ایجاد کند، و شما را از یاد خدا و از نماز بازدارد. آیا (با این همه زیان و فساد، و با این نهی اکید،) خودداری خواهید کرد؟!"
      },
      {
        "index": 92,
        "text": "اطاعت خدا و اطاعت پیامبر کنید! و (از مخالفت فرمان او) بترسید! و اگر روی برگردانید، (مستحق مجازات خواهید بود؛ و) بدانید بر پیامبر ما، جز ابلاغ آشکار، چیز دیگری نیست (و این وظیفه را در برابر شما، انجام داده است)."
      },
      {
        "index": 93,
        "text": "بر کسانی که ایمان آورده و اعمال صالح انجام داده\u200cاند، گناهی در آنچه خورده\u200cاند نیست؛ (و نسبت به نوشیدن شراب، قبل از نزول حکم تحریم، مجازات نمی\u200cشوند؛) اگر تقوا پیشه کنند، و ایمان بیاورند، و اعمال صالح انجام دهند؛ سپس تقوا پیشه کنند و ایمان آورند؛ سپس تقوا پیشه کنند و نیکی نمایند. و خداوند، نیکوکاران را دوست می\u200cدارد."
      },
      {
        "index": 94,
        "text": "ای کسانی که ایمان آورده\u200cاید! خداوند شما را به چیزی از شکار که (به نزدیکی شما می\u200cآید، بطوری که) دستها و نیزه\u200cهایتان به آن می\u200cرسد، می\u200cآزماید؛ تا معلوم شود چه کسی باایمان به غیب، از خدا می\u200cترسد؛ و هر کس بعد از آن تجاوز کند، مجازات دردناکی خواهد داشت."
      },
      {
        "index": 95,
        "text": "ای کسانی که ایمان آورده\u200cاید! در حال احرام، شکار نکنید، و هر کس از شما عمداً آن را به قتل برساند، باید کفاره\u200cای معادل آن از چهارپایان بدهد؛ کفاره\u200cای که دو نفر عادل از شما، معادل بودن آن را تصدیق کنند؛ و به صورت قربانی به (حریم) کعبه برسد؛ یا (به جای قربانی،) اطعام مستمندان کند؛ یا معادل آن، روزه بگیرد، تا کیفر کار خود را بچشد. خداوند گذشته را عفو کرده، ولی هر کس تکرار کند، خدا از او انتقام می\u200cگیرد؛ و خداوند، توانا و صاحب انتقام است."
      },
      {
        "index": 96,
        "text": "صید دریا و طعام آن برای شما و کاروانیان حلال است؛ تا (در حال احرام) از آن بهره\u200cمند شوید؛ ولی مادام که محرم هستید، شکار صحرا برای شما حرام است؛ و از (نافرمانی) خدایی که به سوی او محشور می\u200cشوید، بترسید!"
      },
      {
        "index": 97,
        "text": "خداوند، کعبه -بیت الحرام- را وسیله\u200cای برای استواری و سامان بخشیدن به کار مردم قرار داده؛ و همچنین ماه حرام، و قربانیهای بی\u200cنشان، و قربانیهای نشاندار را؛ این\u200cگونه احکام (حساب شده و دقیق،) بخاطر آن است که بدانید خداوند، آنچه در آسمانها و آنچه در زمین است، می\u200cداند؛ و خدا به هر چیزی داناست."
      },
      {
        "index": 98,
        "text": "بدانید خدا دارای مجازات شدید، و (در عین حال) آمرزنده و مهربان است."
      },
      {
        "index": 99,
        "text": "پیامبر وظیفه\u200cای جز رسانیدن پیام (الهی) ندارد؛ (و مسؤول اعمال شما نیست). و خداوند آنچه را آشکار، و آنچه را پنهان می\u200cدارید می\u200cداند."
      },
      {
        "index": 100,
        "text": "بگو: «(هیچ\u200cگاه) ناپاک و پاک مساوی نیستند؛ هر چند فزونی ناپاکها، تو را به شگفتی اندازد! از (مخالفت) خدا بپرهیزید ای صاحبان خرد، شاید رستگار شوید!"
      },
      {
        "index": 101,
        "text": "ای کسانی که ایمان آورده\u200cاید! از چیزهایی نپرسید که اگر برای شما آشکار گردد، شما را ناراحت می\u200cکند! و اگر به هنگام نزول قرآن، از آنها سؤال کنید، برای شما آشکار می\u200cشود؛ خداوند آنها را بخشیده (و نادیده گرفته) است. و خداوند، آمرزنده و بردبار است."
      },
      {
        "index": 102,
        "text": "جمعی از پیشینیان شما، از آن سئوال کردند؛ و سپس با آن به مخالفت برخاستند. (ممکن است شما هم چنین سرنوشتی پیدا کنید.)"
      },
      {
        "index": 103,
        "text": "خداوند هیچ\u200cگونه «بحیره» و «سائبه» و «وصیله» و «حام» قرار نداده است [اشاره به چهار نوع از حیوانات اهلی است که در زمان جاهلیت، استفاده از آنها را بعللی حرام می\u200cدانستند؛ و این بدعت، در اسلام ممنوع شد.] ولی کسانی که کافر شدند، بر خدا دروغ می\u200cبندند؛ و بیشتر آنها نمی\u200cفهمند!"
      },
      {
        "index": 104,
        "text": "و هنگامی که به آنها گفته شود: «به سوی آنچه خدا نازل کرده، و به سوی پیامبر بیایید!»، می\u200cگویند: «آنچه از پدران خود یافته\u200cایم، ما را بس است!»؛ آیا اگر پدران آنها چیزی نمی\u200cدانستند، و هدایت نیافته بودند (باز از آنها پیروی می\u200cکنند)؟!"
      },
      {
        "index": 105,
        "text": "ای کسانی که ایمان آورده\u200cاید! مراقب خود باشید! اگر شما هدایت یافته\u200cاید، گمراهی کسانی که گمراه شده\u200cاند، به شما زیانی نمی\u200cرساند. بازگشت همه شما به سوی خداست؛ و شما را از آنچه عمل می\u200cکردید، آگاه می\u200cسازد."
      },
      {
        "index": 106,
        "text": "ای کسانی که ایمان آورده\u200cاید! هنگامی که مرگ یکی از شما فرا رسد، در موقع وصیت باید از میان شما، دو نفر عادل را به شهادت بطلبد؛ یا اگر مسافرت کردید، و مصیبت مرگ شما فرا رسید، (و در آن جا مسلمانی نیافتید،) دو نفر از غیر خودتان را به گواهی بطلبید، و اگر به هنگام ادای شهادت، در صدق آنها شک کردید، آنها را بعد از نماز نگاه می\u200cدارید تا سوگند یاد کنند که: «ما حاضر نیستیم حق را به چیزی بفروشیم، هر چند در مورد خویشاوندان ما باشد! و شهادت الهی را کتمان نمی\u200cکنیم، که از گناهکاران خواهیم بود!»"
      },
      {
        "index": 107,
        "text": "و اگر اطلاعی حاصل شود که آن دو، مرتکب گناهی شده\u200cاند (و حق را کتمان کرده\u200cاند)، دو نفر از کسانی که نسبت به میت، اولی هستند، به جای آنها قرار می\u200cگیرند، و به خدا سوگند یاد می\u200cکنند که: «گواهی ما، از گواهی آن دو، به حق نزدیکتر است! و ما تجاوزی نکرده\u200cایم؛ که اگر چنین کرده باشیم، از ظالمان خواهیم بود!»"
      },
      {
        "index": 108,
        "text": "این کار، نزدیکتر است به اینکه گواهی بحق دهند، (و از خدا بترسند،) و یا (از مردم) بترسند که (دروغشان فاش گردد، و) سوگندهایی جای سوگندهای آنها را بگیرد. از (مخالفت) خدا بپرهیزید، و گوش فرا دهید! و خداوند، جمعیّت فاسقان را هدایت نمی\u200cکند."
      },
      {
        "index": 109,
        "text": "(از) روزی (بترسید) که خداوند، پیامبران را جمع می\u200cکند، و به آنها می\u200cگوید: «(در برابر دعوت شما،) چه پاسخی به شما داده شد؟»، می\u200cگویند: «ما چیزی نمی\u200cدانیم؛ تو خود، از همه اسرار نهان آگاهی.»"
      },
      {
        "index": 110,
        "text": "(به خاطر بیاور) هنگامی را که خداوند به عیسی بن مریم گفت: «یاد کن نعمتی را که به تو و مادرت بخشیدم! زمانی که تو را با» روح القدس «تقویت کردم؛ که در گاهواره و به هنگام بزرگی، با مردم سخن می\u200cگفتی؛ و هنگامی که کتاب و حکمت و تورات و انجیل را به تو آموختم؛ و هنگامی که به فرمان من، از گل چیزی بصورت پرنده می\u200cساختی، و در آن می\u200cدمیدی، و به فرمان من، پرنده\u200cای می\u200cشد؛ و کور مادرزاد، و مبتلا به بیماری پیسی را به فرمان من، شفا می\u200cدادی؛ و مردگان را (نیز) به فرمان من زنده می\u200cکردی؛ و هنگامی که بنی اسرائیل را از آسیب رساندن به تو، بازداشتم؛ در آن موقع که دلایل روشن برای آنها آوردی، ولی جمعی از کافران آنها گفتند: اینها جز سحر آشکار نیست!»"
      },
      {
        "index": 111,
        "text": "و (به یاد آور) زمانی را که به حواریون وحی فرستادم که: «به من و فرستاده من، ایمان بیاورید!» آنها گفتند: «ایمان آوردیم، و گواه باش که ما مسلمانیم!»"
      },
      {
        "index": 112,
        "text": "در آن هنگام که حواریون گفتند: «ای عیسی بن مریم! آیا پروردگارت می\u200cتواند مائده\u200cای از آسمان بر ما نازل کند؟» او (در پاسخ) گفت: «از خدا بپرهیزید اگر با ایمان هستید!»"
      },
      {
        "index": 113,
        "text": "گفتند: «(ما نظر بدی نداریم،) می\u200cخواهیم از آن بخوریم، و دلهای ما (به رسالت تو) مطمئن گردد؛ و بدانیم به ما راست گفته\u200cای؛ و بر آن، گواه باشیم.»"
      },
      {
        "index": 114,
        "text": "عیسی بن مریم عرض کرد: «خداوندا! پروردگارا! از آسمان مائده\u200cای بر ما بفرست! تا برای اول و آخر ما، عیدی باشد، و نشانه\u200cای از تو؛ و به ما روزی ده! تو بهترین روزی دهندگانی!»"
      },
      {
        "index": 115,
        "text": "خداوند (دعای او را مستجاب کرد؛ و) فرمود: «من آن را بر شما نازل می\u200cکنم؛ ولی هر کس از شما بعد از آن کافر گردد (و راه انکار پوید)، او را مجازاتی می\u200cکنم که احدی از جهانیان را چنان مجازات نکرده باشم!»"
      },
      {
        "index": 116,
        "text": "و آنگاه که خداوند به عیسی بن مریم می\u200cگوید: «آیا تو به مردم گفتی که من و مادرم را بعنوان دو معبود غیر از خدا انتخاب کنید؟!»، او می\u200cگوید: «منزهی تو! من حق ندارم آنچه را که شایسته من نیست، بگویم! اگر چنین سخنی را گفته باشم، تو می\u200cدانی! تو از آنچه در روح و جان من است، آگاهی؛ و من از آنچه در ذات (پاک) توست، آگاه نیستم! بیقین تو از تمام اسرار و پنهانیها باخبری."
      },
      {
        "index": 117,
        "text": "من، جز آنچه مرا به آن فرمان دادی، چیزی به آنها نگفتم؛ (به آنها گفتم:) خداوندی را بپرستید که پروردگار من و پروردگار شماست! و تا زمانی که در میان آنها بودم، مراقب و گواهشان بودم؛ ولی هنگامی که مرا از میانشان برگرفتی، تو خود مراقب آنها بودی؛ و تو بر هر چیز، گواهی!"
      },
      {
        "index": 118,
        "text": "(با این حال،) اگر آنها را مجازات کنی، بندگان تواند. (و قادر به فرار از مجازات تو نیستند)؛ و اگر آنان را ببخشی، توانا و حکیمی! (نه کیفر تو نشانه بی\u200cحکمتی است، و نه بخشش تو نشانه ضعف!)»"
      },
      {
        "index": 119,
        "text": "خداوند می\u200cگوید: «امروز، روزی است که راستی راستگویان، به آنها سود می\u200cبخشد؛ برای آنها باغهایی از بهشت است که نهرها از زیر (درختان) آن می\u200cگذرد، و تا ابد، جاودانه در آن می\u200cمانند؛ هم خداوند از آنها خشنود است، و هم آنها از خدا خشنودند؛ این، رستگاری بزرگ است!»"
      },
      {
        "index": 120,
        "text": "حکومت آسمانها و زمین و آنچه در آنهاست، از آن خداست؛ و او بر هر چیزی تواناست."
      }
    ],
    "index": 5
  },
  {
    "aya": [
      {
        "index": 1,
        "text": "ستایش برای خداوندی است که آسمانها و زمین را آفرید، و ظلمتها و نور را پدید آورد؛ اما کافران برای پروردگار خود، شریک و شبیه قرارمی\u200cدهند (با اینکه دلایل توحید و یگانگی او، در آفرینش جهان آشکار است)!"
      },
      {
        "index": 2,
        "text": "او کسی است که شما را از گل آفرید؛ سپس مدتی مقرّر داشت (تا انسان تکامل یابد)؛ و اجل حتمی نزد اوست (و فقط او از آن آگاه است). با این همه، شما (مشرکان در توحید و یگانگی و قدرت او،) تردید می\u200cکنید!"
      },
      {
        "index": 3,
        "text": "اوست خداوند در آسمانها و در زمین؛ پنهان و آشکار شما را می\u200cداند؛ و از آنچه (انجام می\u200cدهید و) به دست می\u200cآورید، با خبر است."
      },
      {
        "index": 4,
        "text": "هیچ نشانه و آیه\u200cای از آیات پروردگارشان برای آنان نمی\u200cآید، مگر اینکه از آن رویگردان می\u200cشوند!"
      },
      {
        "index": 5,
        "text": "آنان، حق را هنگامی که سراغشان آمد، تکذیب کردند! ولی بزودی خبر آنچه را به باد مسخره می\u200cگرفتند، به آنان می\u200cرسد؛ (و از نتایج کار خود، آگاه می\u200cشوند)."
      },
      {
        "index": 6,
        "text": "آیا ندیدند چقدر از اقوام پیشین را هلاک کردیم؟! اقوامی که (از شما نیرومندتر بودند؛ و) قدرتهایی به آنها داده بودیم که به شما ندادیم؛ بارانهای پی\u200cدرپی برای آنها فرستادیم؛ و از زیر (آبادیهای) آنها، نهرها را جاری ساختیم؛ (اما هنگامی که سرکشی و طغیان کردند،) آنان را بخاطر گناهانشان نابود کردیم؛ و جمعیت دیگری بعد از آنان پدید آوردیم."
      },
      {
        "index": 7,
        "text": "(حتّی) اگر ما نامه\u200cای روی صفحه\u200cای بر تو نازل کنیم، و (علاوه بر دیدن و خواندن،) آن را با دستهای خود لمس کنند، باز کافران می\u200cگویند: «این، چیزی جز یک سحر آشکار نیست»!"
      },
      {
        "index": 8,
        "text": "(از بهانه\u200cهای آنها این بود که) گفتند: «چرا فرشته\u200cای بر او نازل نشده (تا او را در دعوت مردم به سوی خدا همراهی کند؟!)» ولی اگر فرشته\u200cای بفرستیم، (و موضوع، جنبه حسی و شهود پیدا کند،) کار تمام می\u200cشود؛ (یعنی اگر مخالفت کنند،) دیگر به آنها مهلت داده نخواهد شد (و همه هلاک می\u200cشوند)."
      },
      {
        "index": 9,
        "text": "و اگر او را فرشته\u200cای قرارمی\u200cدادیم، حتماً وی را بصورت انسانی درمی\u200cآوردیم؛ (باز به پندار آنان،) کار را بر آنها مشتبه می\u200cساختیم؛ همان\u200cطور که آنها کار را بر دیگران مشتبه می\u200cسازند!"
      },
      {
        "index": 10,
        "text": "(با این حال، نگران نباش!) جمعی از پیامبران پیش از تو را استهزا کردند؛ امّا سرانجام، آنچه را مسخره می\u200cکردند، دامانشان را می\u200cگرفت؛ (و عذاب الهی بر آنها فرود آمد)."
      },
      {
        "index": 11,
        "text": "بگو: «روی زمین گردش کنید! سپس بنگرید سرانجام تکذیب\u200cکنندگان آیات الهی چه شد؟!»"
      },
      {
        "index": 12,
        "text": "بگو: «آنچه در آسمانها و زمین است، از آن کیست؟» بگو: «از آن خداست؛ رحمت (و بخشش) را بر خود، حتم کرده؛ (و به همین دلیل،) بطور قطع همه شما را در روز قیامت، که در آن شکّ و تردیدی نیست، گرد خواهد آورد. (آری،) فقط کسانی که سرمایه\u200cهای وجود خویش را از دست داده و گرفتار خسران شدند، ایمان نمی\u200cآورند."
      },
      {
        "index": 13,
        "text": "و برای اوست آنچه در شب و روز قرار دارد؛ و او، شنوا و داناست."
      },
      {
        "index": 14,
        "text": "بگو: «آیا غیر خدا را ولیّ خود انتخاب کنم؟! (خدایی) که آفریننده آسمانها و زمین است؛ اوست که روزی می\u200cدهد، و از کسی روزی نمی\u200cگیرد.» بگو: «من مأمورم که نخستین مسلمان باشم؛ و (خداوند به من دستور داده که) از مشرکان نباش!»"
      },
      {
        "index": 15,
        "text": "بگو: «من (نیز) اگر نافرمانی پروردگارم کنم، از عذاب روزی بزرگ [= روز رستاخیز] می\u200cترسم!"
      },
      {
        "index": 16,
        "text": "آن کس که در آن روز، مجازات الهی به او نرسد، خداوند او را مشمول رحمت خویش ساخته؛ و این همان پیروزی آشکار است.»"
      },
      {
        "index": 17,
        "text": "اگر خداوند زیانی به تو برساند، هیچ کس جز او نمی\u200cتواند آن را برطرف سازد! و اگر خیری به تو رساند، او بر همه چیز تواناست؛ (و از قدرت او، هرگونه نیکی ساخته است.)"
      },
      {
        "index": 18,
        "text": "اوست که بر بندگان خود، قاهر و مسلّط است؛ و اوست حکیم آگاه!"
      },
      {
        "index": 19,
        "text": "بگو: «بالاترین گواهی، گواهی کیست؟» (و خودت پاسخ بده و) بگو: «خداوند، گواه میان من و شماست؛ و (بهترین دلیل آن این است که) این قرآن بر من وحی شده، تا شما و تمام کسانی را که این قرآن به آنها می\u200cرسد، بیم دهم (و از مخالفت فرمان خدا بترسانم). آیا براستی شما گواهی می\u200cدهید که معبودان دیگری با خداست؟!» بگو: «من هرگز چنین گواهی نمی\u200cدهم». بگو: «اوست تنها معبود یگانه؛ و من از آنچه برای او شریک قرارمی\u200cدهید، بیزارم!»"
      },
      {
        "index": 20,
        "text": "آنان که کتاب آسمانی به ایشان داده\u200cایم، بخوبی او [= پیامبر] را می\u200cشناسند، همان\u200cگونه که فرزندان خود را می\u200cشناسند؛ فقط کسانی که سرمایه وجود خود را از دست داده\u200cاند، ایمان نمی\u200cآورند."
      },
      {
        "index": 21,
        "text": "چه کسی ستمکارتر است از آن کس که بر خدا دروغ بسته [= همتایی برای او قائل شده\u200c]، و یا آیات او را تکذیب کرده است؟! مسلماً ظالمان، رستگار نخواهند شد!"
      },
      {
        "index": 22,
        "text": "آن روز که همه آنها را محشور می\u200cکنیم؛ سپس به مشرکان می\u200cگوییم: «معبودهایتان، که همتای خدا می\u200cپنداشتید، کجایند؟» (چرا به یاری شما نمی\u200cشتابند؟!)"
      },
      {
        "index": 23,
        "text": "سپس پاسخ و عذر آنها، چیزی جز این نیست که می\u200cگویند: «به خداوندی که پروردگار ماست سوگند که ما مشرک نبودیم!»"
      },
      {
        "index": 24,
        "text": "ببین چگونه به خودشان (نیز) دروغ می\u200cگویند، و آنچه را بدروغ همتای خدا می\u200cپنداشتند، از دست می\u200cدهند!"
      },
      {
        "index": 25,
        "text": "پاره\u200cای از آنها به (سخنان) تو، گوش فرامی\u200cدهند؛ ولی بر دلهای آنان پرده\u200cها افکنده\u200cایم تا آن را نفهمند؛ و در گوش آنها، سنگینی قرار داده\u200cایم. و (آنها بقدری لجوجند که) اگر تمام نشانه\u200cهای حق را ببینند، ایمان نمی\u200cآورند؛ تا آنجا که وقتی به سراغ تو می\u200cآیند که با تو پرخاشگری کنند، کافران می\u200cگویند: «اینها فقط افسانه\u200cهای پیشینیان است!»"
      },
      {
        "index": 26,
        "text": "آنها دیگران را از آن بازمی\u200cدارند؛ و خود نیز از آن دوری می\u200cکنند؛ آنها جز خود را هلاک نمی\u200cکنند، ولی نمی\u200cفهمند!"
      },
      {
        "index": 27,
        "text": "کاش (حال آنها را) هنگامی که در برابر آتش (دوزخ) ایستاده\u200cاند، ببینی! می\u200cگویند: ای کاش (بار دیگر، به دنیا) بازگردانده می\u200cشدیم، و آیات پروردگارمان را تکذیب نمی\u200cکردیم، و از مؤمنان می\u200cبودیم!"
      },
      {
        "index": 28,
        "text": "(آنها در واقع پشیمان نیستند،) بلکه اعمال و نیّاتی را که قبلاً پنهان می\u200cکردند، در برابر آنها آشکار شده (و به وحشت افتاده\u200cاند). و اگر بازگردند، به همان اعمالی که از آن نهی شده بودند بازمی\u200cگردند؛ آنها دروغگویانند."
      },
      {
        "index": 29,
        "text": "آنها گفتند: «چیزی جز این زندگی دنیای ما نیست؛ و ما هرگز برانگیخته نخواهیم شد!»"
      },
      {
        "index": 30,
        "text": "اگر آنها را به هنگامی که در پیشگاه پروردگارشان ایستاده\u200cاند، ببینی! (به آنها) می\u200cگوید: «آیا این حق نیست؟» می\u200cگویند: «آری، قسم به پروردگارمان (حق است!)» می\u200cگوید: «پس مجازات را بچشید به سزای آنچه انکار می\u200cکردید!»"
      },
      {
        "index": 31,
        "text": "آنها که لقای پروردگار را تکذیب کردند، مسلماً زیان دیدند؛ (و این تکذیب، ادامه می یابد) تا هنگامی که ناگهان قیامت به سراغشان بیاید؛ می\u200cگویند: «ای افسوس بر ما که درباره آن، کوتاهی کردیم!» و آنها (بار سنگین) گناهانشان را بر دوش می\u200cکشند؛ چه بد باری بر دوش خواهند داشت!"
      },
      {
        "index": 32,
        "text": "زندگی دنیا، چیزی جز بازی و سرگرمی نیست! و سرای آخرت، برای آنها که پرهیزگارند، بهتر است! آیا نمی\u200cاندیشید؟!"
      },
      {
        "index": 33,
        "text": "ما می\u200cدانیم که گفتار آنها، تو را غمگین می\u200cکند؛ ولی (غم مخور! و بدان که) آنها تو را تکذیب نمی\u200cکنند؛ بلکه ظالمان، آیات خدا را انکار می\u200cنمایند."
      },
      {
        "index": 34,
        "text": "پیش از تو نیز پیامبرانی تکذیب شدند؛ و در برابر تکذیبها، صبر و استقامت کردند؛ و (در این راه،) آزار دیدند، تا هنگامی که یاری ما به آنها رسید. (تو نیز چنین باش! و این، یکی از سنتهای الهی است؛) و هیچ چیز نمی\u200cتواند سنن خدا را تغییر دهد؛ و اخبار پیامبران به تو رسیده است."
      },
      {
        "index": 35,
        "text": "و اگر اعراض آنها بر تو سنگین است، چنانچه بتوانی نقبی در زمین بزنی، یا نردبانی به آسمان بگذاری (و اعماق زمین و آسمانها را جستجو کنی، چنین کن) تا آیه (و نشانه دیگری) برای آنها بیاوری! (ولی بدان که این لجوجان، ایمان نمی\u200cآورند!) امّا اگر خدا بخواهد، آنها را (به اجبار) بر هدایت جمع خواهد کرد. (ولی هدایت اجباری، چه سودی دارد؟) پس هرگز از جاهلان مباش!"
      },
      {
        "index": 36,
        "text": "تنها کسانی (دعوت تو را) می\u200cپذیرند که گوش شنوا دارند؛ امّا مردگان (و آنها که روح انسانی را از دست داده\u200cاند، ایمان نمی\u200cآورند؛ و) خدا آنها را (در قیامت) برمی\u200cانگیزد؛ سپس به سوی او، بازمی\u200cگردند."
      },
      {
        "index": 37,
        "text": "و گفتند: «چرا نشانه (و معجزه\u200cای) از طرف پروردگارش بر او نازل نمی\u200cشود؟!» بگو: «خداوند، قادر است که نشانه\u200cای نازل کند؛ ولی بیشتر آنها نمی\u200cدانند!»"
      },
      {
        "index": 38,
        "text": "هیچ جنبنده\u200cای در زمین، و هیچ پرنده\u200cای که با دو بال خود پرواز می\u200cکند، نیست مگر اینکه امتهایی همانند شما هستند. ما هیچ چیز را در این کتاب، فرو گذار نکردیم؛ سپس همگی به سوی پروردگارشان محشور می\u200cگردند."
      },
      {
        "index": 39,
        "text": "آنها که آیات ما را تکذیب کردند، کرها و لالهایی هستند که در تاریکیها قرار دارند. هر کس را خدا بخواهد (و مستحق باشد،) گمراه می\u200cکند؛ و هر کس را بخواهد (و شایسته بداند،) بر راه راست قرار خواهد داد."
      },
      {
        "index": 40,
        "text": "بگو: «به من خبر دهید اگر عذاب پروردگار به سراغ شما آید، یا رستاخیز برپا شود، آیا (برای حل مشکلات خود،) غیر خدا را می\u200cخوانید اگر راست می\u200cگویید؟!»"
      },
      {
        "index": 41,
        "text": "(نه،) بلکه تنها او را می\u200cخوانید! و او اگر بخواهد، مشکلی را که بخاطر آن او را خوانده\u200cاید، برطرف می\u200cسازد؛ و آنچه را (امروز) همتای خدا قرارمی\u200cدهید، (در آن روز) فراموش خواهید کرد."
      },
      {
        "index": 42,
        "text": "ما به سوی امتهایی که پیش از تو بودند، (پیامبرانی) فرستادیم؛ (و هنگامی که با این پیامبران به مخالفت برخاستند،) آنها را با شدّت و رنج و ناراحتی مواجه ساختیم؛ شاید (بیدار شوند و در برابر حق،) خضوع کنند و تسلیم گردند!"
      },
      {
        "index": 43,
        "text": "چرا هنگامی که مجازات ما به آنان رسید، (خضوع نکردند و) تسلیم نشدند؟! بلکه دلهای آنها قساوت پیدا کرد؛ و شیطان، هر کاری را که می\u200cکردند، در نظرشان زینت داد!"
      },
      {
        "index": 44,
        "text": "(آری،) هنگامی که (اندرزها سودی نبخشید، و) آنچه را به آنها یادآوری شده بود فراموش کردند، درهای همه چیز (از نعمتها) را به روی آنها گشودیم؛ تا (کاملا) ً خوشحال شدند (و دل به آن بستند)؛ ناگهان آنها را گرفتیم (و سخت مجازات کردیم)؛ در این هنگام، همگی مأیوس شدند؛ (و درهای امید به روی آنها بسته شد)."
      },
      {
        "index": 45,
        "text": "و (به این ترتیب،) دنباله (زندگی) جمعیّتی که ستم کرده بودند، قطع شد. و ستایش مخصوص خداوند، پروردگار جهانیان است."
      },
      {
        "index": 46,
        "text": "بگو: «به من خبر دهید اگر خداوند، گوش و چشمهایتان را بگیرد، و بر دلهای شما مهر نهد (که چیزی را نفهمید)، چه کسی جز خداست که آنها را به شما بدهد؟!» ببین چگونه آیات را به گونه\u200cهای مختلف برای آنها شرح می\u200cدهیم، سپس آنها روی می\u200cگردانند!"
      },
      {
        "index": 47,
        "text": "بگو: «به من خبر دهید اگر عذاب خدا بطور ناگهانی (و پنهانی) یا آشکارا به سراغ شما بیاید، آیا جز جمعیّت ستمکار هلاک می\u200cشوند؟!»"
      },
      {
        "index": 48,
        "text": "ما پیامبران را، جز (به عنوان) بشارت دهنده و بیم دهنده، نمی\u200cفرستیم؛ آنها که ایمان بیاورند و (خویشتن را) اصلاح کنند، نه ترسی بر آنهاست و نه غمگین می\u200cشوند."
      },
      {
        "index": 49,
        "text": "و آنها که آیات ما را تکذیب کردند، عذاب (پروردگار) بخاطر نافرمانیها به آنان می\u200cرسد."
      },
      {
        "index": 50,
        "text": "بگو: «من نمی\u200cگویم خزاین خدا نزد من است؛ و من، (جز آنچه خدا به من بیاموزد،) از غیب آگاه نیستم! و به شما نمی\u200cگویم من فرشته\u200cام؛ تنها از آنچه به من وحی می\u200cشود پیروی می\u200cکنم.» بگو: «آیا نابینا و بینا مساویند؟! پس چرا نمی\u200cاندیشید؟!»"
      },
      {
        "index": 51,
        "text": "و به وسیله آن (قرآن)، کسانی را که از روز حشر و رستاخیز می\u200cترسند، بیم ده! (روزی که در آن،) یاور و سرپرست و شفاعت\u200cکننده\u200cای جز او [= خدا] ندارند؛ شاید پرهیزگاری پیشه کنند!"
      },
      {
        "index": 52,
        "text": "و کسانی را که صبح و شام خدا را می\u200cخوانند، و جز ذات پاک او نظری ندارند، از خود دور مکن! نه چیزی از حساب آنها بر توست، و نه چیزی از حساب تو بر آنها! اگر آنها را طرد کنی، از ستمگران خواهی بود!"
      },
      {
        "index": 53,
        "text": "و این چنین بعضی از آنها را با بعض دیگر آزمودیم (توانگران را بوسیله فقیران)؛ تا بگویند: «آیا اینها هستند که خداوند از میان ما (برگزیده، و) بر آنها منّت گذارده (و نعمت ایمان بخشیده است؟!» آیا خداوند، شاکران را بهتر نمی\u200cشناسد؟!"
      },
      {
        "index": 54,
        "text": "هرگاه کسانی که به آیات ما ایمان دارند نزد تو آیند، به آنها بگو: «سلام بر شما پروردگارتان، رحمت را بر خود فرض کرده؛ هر کس از شما کار بدی از روی نادانی کند، سپس توبه و اصلاح (و جبران) نماید، (مشمول رحمت خدا می\u200cشود چرا که) او آمرزنده مهربان است.»"
      },
      {
        "index": 55,
        "text": "و این چنین آیات را برمیشمریم، (تا حقیقت بر شما روشن شود،) و راه گناهکاران آشکار گردد."
      },
      {
        "index": 56,
        "text": "بگو: «من از پرستش کسانی که غیر از خدا می\u200cخوانید، نهی شده\u200cام!» بگو: «من از هوی و هوسهای شما، پیروی نمی\u200cکنم؛ اگر چنین کنم، گمراه شده\u200cام؛ و از هدایت\u200cیافتگان نخواهم بود!»"
      },
      {
        "index": 57,
        "text": "بگو: «من دلیل روشنی از پروردگارم دارم؛ و شما آن را تکذیب کرده\u200cاید! آنچه شما در باره آن (از نزول عذاب الهی) عجله دارید، به دستِ من نیست! حکم و فرمان، تنها از آنِ خداست! حق را از باطل جدا می\u200cکند، و او بهترین جداکننده (حق از باطل) است.»"
      },
      {
        "index": 58,
        "text": "بگو: «اگر آنچه درباره آن عجله دارید نزد من بود، (و به درخواست شما ترتیب\u200cاثر می\u200cدادم، عذاب الهی بر شما نازل می\u200cگشت؛) و کار میان من و شما پایان گرفته بود؛ ولی خداوند ظالمان را بهتر می\u200cشناسد (و بموقع مجازات می\u200cکند.)»"
      },
      {
        "index": 59,
        "text": "کلیدهای غیب، تنها نزد اوست؛ و جز او، کسی آنها را نمی\u200cداند. او آنچه را در خشکی و دریاست می\u200cداند؛ هیچ برگی (از درختی) نمی\u200cافتد، مگر اینکه از آن آگاه است؛ و نه هیچ دانه\u200cای در تاریکیهای زمین، و نه هیچ تر و خشکی وجود دارد، جز اینکه در کتابی آشکار [= در کتاب علم خدا] ثبت است."
      },
      {
        "index": 60,
        "text": "او کسی است که (روح) شما را در شب (به هنگام خواب) می\u200cگیرد؛ و از آنچه در روز کرده\u200cاید، با خبر است؛ سپس در روز شما را (از خواب) برمی\u200cانگیزد؛ و (این وضع همچنان ادامه می\u200cیابد) تا سرآمد معینی فرا رسد؛ سپس بازگشت شما به سوی اوست؛ و سپس شما را از آنچه عمل می\u200cکردید، با خبر می\u200cسازد."
      },
      {
        "index": 61,
        "text": "او بر بندگان خود تسلّط کامل دارد؛ و مراقبانی بر شما می\u200cگمارد؛ تا زمانی که یکی از شما را مرگ فرا رسد؛ (در این موقع،) فرستادگان ما جان او را می\u200cگیرند؛ و آنها (در نگاهداری حساب عمر و اعمال بندگان،) کوتاهی نمی\u200cکنند."
      },
      {
        "index": 62,
        "text": "سپس (تمام بندگان) به سوی خدا، که مولای حقیقی آنهاست، بازمی\u200cگردند. بدانید که حکم و داوری، مخصوص اوست؛ و او، سریعترین حسابگران است!"
      },
      {
        "index": 63,
        "text": "بگو: «چه کسی شما را از تاریکیهای خشکی و دریا رهایی می\u200cبخشد؟ در حالی که او را با حالت تضرع (و آشکارا) و در پنهانی می\u200cخوانید؛ (و می\u200cگویید:) اگر از این (خطرات و ظلمتها) ما را رهایی می\u200cبخشد، از شکرگزاران خواهیم بود.»"
      },
      {
        "index": 64,
        "text": "بگو: «خداوند شما را از اینها، و از هر مشکل و ناراحتی، نجات می\u200cدهد؛ باز هم شما برای او شریک قرار می\u200cدهید! (و راه کفر می\u200cپویید.)»"
      },
      {
        "index": 65,
        "text": "بگو: «او قادر است که از بالا یا از زیر پای شما، عذابی بر شما بفرستد؛ یا بصورت دسته\u200cهای پراکنده شما را با هم بیامیزد؛ و طعم جنگ (و اختلاف) را به هر یک از شما بوسیله دیگری بچشاند.» ببین چگونه آیات گوناگون را (برای آنها) بازگو می\u200cکنیم! شاید بفهمند (و بازگردند)!"
      },
      {
        "index": 66,
        "text": "قوم و جمعیّت تو، آن (آیات الهی) را تکذیب و انکار کردند، در حالی که حق است! (به آنها) بگو: «من مسؤول (ایمان\u200cآوردن) شما نیستم! (وظیفه من، تنها ابلاغ رسالت است، نه اجبار شما بر ایمان.)»"
      },
      {
        "index": 67,
        "text": "هر خبری (که خداوند به شما داده،) سرانجام قرارگاهی دارد، (و در موعد خود انجام میگیرد.) و بزودی خواهید دانست!"
      },
      {
        "index": 68,
        "text": "هرگاه کسانی را دیدی که آیات ما را استهزا می\u200cکنند، از آنها روی بگردان تا به سخن دیگری بپردازند! و اگر شیطان از یاد تو ببرد، هرگز پس از یادآمدن با این جمعیّت ستمگر منشین!"
      },
      {
        "index": 69,
        "text": "و (اگر) افراد با تقوا (برای ارشاد و اندرز با آنها بنشینند)، چیزی از حساب (و گناه) آنها بر ایشان نیست؛ ولی (این کار، باید تنها) برای یادآوری آنها باشد، شاید (بشنوند و) تقوی پیشه کنند!"
      },
      {
        "index": 70,
        "text": "و رها کن کسانی را که آیین (فطری) خود را به بازی و سرگرمی گرفتند، و زندگی دنیا، آنها را مغرور ساخته، و با این (قرآن)، به آنها یادآوری نما، تا گرفتار (عواقب شوم) اعمال خود نشوند! (و در قیامت) جز خدا، نه یاوری دارند، و نه شفاعت\u200cکننده\u200cای! و (چنین کسی) هر گونه عوضی بپردازد، از او پذیرفته نخواهد شد؛ آنها کسانی هستند که گرفتار اعمالی شده\u200cاند که خود انجام داده\u200cاند؛ نوشابه\u200cای از آب سوزان برای آنهاست؛ و عذاب دردناکی بخاطر اینکه کفر می\u200cورزیدند (و آیات الهی را انکار) می\u200cکردند."
      },
      {
        "index": 71,
        "text": "بگو: «آیا غیر از خدا، چیزی را بخوانیم (و عبادت کنیم) که نه سودی به حال ما دارد، نه زیانی؛ و (به این ترتیب،) به عقب برگردیم بعد از آنکه خداوند ما را هدایت کرده است؟! همانند کسی که بر اثر وسوسه\u200cهای شیطان، در روی زمین راه را گم کرده، و سرگردان مانده است؛ در حالی که یارانی هم دارد که او را به هدایت دعوت می\u200cکنند (و می\u200cگویند:) به سوی ما بیا!» بگو: «تنها هدایت خداوند، هدایت است؛ و ما دستور داریم که تسلیم پروردگار عالمیان باشیم."
      },
      {
        "index": 72,
        "text": "و (نیز به ما فرمان داده شده به) اینکه: نماز را برپا دارید! و از او بپرهیزید! و تنها اوست که به سویش محشور خواهید شد.»"
      },
      {
        "index": 73,
        "text": "اوست که آسمانها و زمین را بحق آفرید؛ و آن روز که (به هر چیز) می\u200cگوید: «موجود باش!» موجود می\u200cشود؛ سخن او، حق است؛ و در آن روز که در «صور» دمیده می\u200cشود، حکومت مخصوص اوست، از پنهان و آشکار با خبر است، و اوست حکیم و آگاه."
      },
      {
        "index": 74,
        "text": "(به خاطر بیاورید) هنگامی را که ابراهیم به پدرش [= عمویش\u200c] «آزر» گفت: «آیا بتهائی را معبودان خود انتخاب می\u200cکنی؟! من، تو و قوم تو را در گمراهی آشکاری می\u200cبینم.»"
      },
      {
        "index": 75,
        "text": "و این چنین، ملکوت آسمانها و زمین (و حکومت مطلقه خداوند بر آنها) را به ابراهیم نشان دادیم؛ (تا به آن استدلال کند،) و اهل یقین گردد."
      },
      {
        "index": 76,
        "text": "هنگامی که (تاریکی) شب او را پوشانید، ستاره\u200cای مشاهده کرد، گفت: «این خدای من است؟» امّا هنگامی که غروب کرد، گفت: «غروب\u200cکنندگان را دوست ندارم!»"
      },
      {
        "index": 77,
        "text": "و هنگامی که ماه را دید که (سینه افق را) می\u200cشکافد، گفت: «این خدای من است؟» امّا هنگامی که (آن هم) غروب کرد، گفت: «اگر پروردگارم مرا راهنمایی نکند، مسلّماً از گروه گمراهان خواهم بود.»"
      },
      {
        "index": 78,
        "text": "و هنگامی که خورشید را دید که (سینه افق را) می\u200cشکافت، گفت: «این خدای من است؟ این (که از همه) بزرگتر است!» امّا هنگامی که غروب کرد، گفت: «ای قوم من از شریکهایی که شما (برای خدا) می\u200cسازید، بیزارم!"
      },
      {
        "index": 79,
        "text": "من روی خود را به سوی کسی کردم که آسمانها و زمین را آفریده؛ من در ایمان خود خالصم؛ و از مشرکان نیستم!"
      },
      {
        "index": 80,
        "text": "ولی قوم او [= ابراهیم\u200c]، با وی به گفتگو و ستیز پرداختند؛ گفت: «آیا درباره خدا با من گفتگو و ستیز می\u200cکنید؟! در حالی که خداوند، مرا با دلایل روشن هدایت کرده؛ و من از آنچه شما همتای (خدا) قرار می\u200cدهید، نمی\u200cترسم (و به من زیانی نمی رسانند)! مگر پروردگارم چیزی را بخواهد! وسعت آگاهی پروردگارم همه چیز را در برمی\u200cگیرد؛ آیا متذکّر (و بیدار) نمی\u200cشوید؟!"
      },
      {
        "index": 81,
        "text": "چگونه من از بتهای شما بترسم؟! در حالی که شما از این نمی\u200cترسید که برای خدا، همتایی قرار داده\u200cاید که هیچ گونه دلیلی درباره آن، بر شما نازل نکرده است! (راست بگویید) کدام یک از این دو دسته (بت\u200cپرستان و خداپرستان)، شایسته\u200cتر به ایمنی (از مجازات) هستند اگر می\u200cدانید؟!"
      },
      {
        "index": 82,
        "text": "(آری،) آنها که ایمان آوردند، و ایمان خود را با شرک و ستم نیالودند، ایمنی تنها از آن آنهاست؛ و آنها هدایت\u200cیافتگانند!»"
      },
      {
        "index": 83,
        "text": "اینها دلایل ما بود که به ابراهیم در برابر قومش دادیم! درجات هر کس را بخواهیم (و شایسته بدانیم،) بالا می\u200cبریم؛ پروردگار تو، حکیم و داناست."
      },
      {
        "index": 84,
        "text": "و اسحاق و یعقوب را به او [= ابراهیم\u200c] بخشیدیم؛ و هر دو را هدایت کردیم؛ و نوح را (نیز) پیش از آن هدایت نمودیم؛ و از فرزندان او، داوود و سلیمان و ایّوب و یوسف و موسی و هارون را (هدایت کردیم)؛ این\u200cگونه نیکوکاران را پاداش می\u200cدهیم!"
      },
      {
        "index": 85,
        "text": "و (همچنین) زکریّا و یحیی و عیسی و الیاس را؛ همه از صالحان بودند."
      },
      {
        "index": 86,
        "text": "و اسماعیل و الیسع و یونس و لوط را؛ و همه را بر جهانیان برتری دادیم."
      },
      {
        "index": 87,
        "text": "و از پدران و فرزندان و برادران آنها (افرادی را برتری دادیم) و برگزیدیم و به راه راست، هدایت نمودیم."
      },
      {
        "index": 88,
        "text": "این، هدایت خداست؛ که هر کس از بندگان خود را بخواهد با آن راهنمایی می\u200cکند! و اگر آنها مشرک شوند، اعمال (نیکی) که انجام داده\u200cاند، نابود می\u200cگردد (و نتیجه\u200cای از آن نمی\u200cگیرند)."
      },
      {
        "index": 89,
        "text": "آنها کسانی هستند که کتاب و حکم و نبوّت به آنان دادیم؛ و اگر (بفرض) نسبت به آن کفر ورزند، (آیین حقّ زمین نمی\u200cماند؛ زیرا) کسان دیگری را نگاهبان آن می\u200cسازیم که نسبت به آن، کافر نیستند."
      },
      {
        "index": 90,
        "text": "آنها کسانی هستند که خداوند هدایتشان کرده؛ پس به هدایت آنان اقتدا کن! (و) بگو: «در برابر این (رسالت و تبلیغ)، پاداشی از شما نمی\u200cطلبم! این (رسالت)، چیزی جز یک یادآوری برای جهانیان نیست! (این وظیفه من است)»"
      },
      {
        "index": 91,
        "text": "آنها خدا را درست نشناختند که گفتند: «خدا، هیچ چیز بر هیچ انسانی، نفرستاده است!» بگو: «چه کسی کتابی را که موسی آورد، نازل کرد؟! کتابی که برای مردم، نور و هدایت بود؛ 0امّا شما) آن را بصورت پراکنده قرارمی\u200cدهید؛ قسمتی را آشکار، و قسمت زیادی را پنهان می\u200cدارید؛ و مطالبی به شما تعلیم داده شده که نه شما و نه پدرانتان، از آن با خبر نبودید!» بگو: «خدا!» سپس آنها را در گفتگوهای لجاجت\u200cآمیزشان رها کن، تا بازی کنند!"
      },
      {
        "index": 92,
        "text": "و این کتابی است که ما آن را نازل کردیم؛ کتابی است پربرکت، که آنچه را پیش از آن آمده، تصدیق می\u200cکند؛ (آن را فرستادیم تا مردم را به پاداشهای الهی، بشارت دهی،) و تا (اهل) امّ\u200cالقری [= مکّه\u200c] و کسانی را که گرد آن هستند، بترسانی! (یقین بدان) آنها که به آخرت ایمان دارند، به آن ایمان می\u200cآورند؛ و بر نمازهای خویش، مراقبت می کنند!"
      },
      {
        "index": 93,
        "text": "چه کسی ستمکارتر است از کسی که دروغی به خدا ببندد، یا بگوید: «بر من، وحی فرستاده شده»، در حالی که به او وحی نشده است، و کسی که بگوید: «من نیز همانند آنچه خدا نازل کرده است، نازل می\u200cکنم»؟! و اگر ببینی هنگامی که (این) ظالمان در شداید مرگ فرو رفته\u200cاند، و فرشتگان دستها را گشوده، به آنان می\u200cگویند: «جان خود را خارج سازید! امروز در برابر دروغهایی که به خدا بستید و نسبت به آیات او تکبّر ورزیدید، مجازات خوارکننده\u200cای خواهید دید»! (به حال آنها تأسف خواهی خورد)"
      },
      {
        "index": 94,
        "text": "و (روز قیامت به آنها گفته می\u200cشود:) همه شما تنها به سوی ما بازگشت نمودید، همان\u200cگونه که روز اوّل شما را آفریدیم! و آنچه را به شما بخشیده بودیم، پشت سر گذاردید! و شفیعانی را که شریک در شفاعت خود می\u200cپنداشتید، با شما نمی\u200cبینیم! پیوندهای شما بریده شده است؛ و تمام آنچه را تکیه\u200cگاه خود تصوّر می\u200cکردید، از شما دور و گم شده\u200cاند!"
      },
      {
        "index": 95,
        "text": "خداوند، شکافنده دانه و هسته است؛ زنده را از مرده خارج می\u200cسازد، و مرده را از زنده بیرون می\u200cآورد؛ این است خدای شما! پس چگونه از حقّ منحرف می\u200cشوید؟!"
      },
      {
        "index": 96,
        "text": "او شکافنده صبح است؛ و شب را مایه آرامش، و خورشید و ماه را وسیله حساب قرار داده است؛ این، اندازه\u200cگیری خداوند توانای داناست!"
      },
      {
        "index": 97,
        "text": "او کسی است که ستارگان را برای شما قرار داد، تا در تاریکیهای خشکی و دریا، به وسیله آنها راه یابید! ما نشانه\u200cها (ی خود) را برای کسانی که می\u200cدانند، (و اهل فکر و اندیشه\u200cاند) بیان داشتیم!"
      },
      {
        "index": 98,
        "text": "او کسی است که شما را از یک نفس آفرید! و شما دو گروه هستید: بعضی پایدار (از نظر ایمان یا خلقت کامل)، و بعضی ناپایدار؛ ما آیات خود را برای کسانی که می\u200cفهمند، تشریح نمودیم!"
      },
      {
        "index": 99,
        "text": "او کسی است که از آسمان، آبی نازل کرد، و به وسیله آن، گیاهان گوناگون رویاندیم؛ و از آن، ساقه\u200cها و شاخه\u200cهای سبز، خارج ساختیم؛ و از آنها دانه\u200cهای متراکم، و از شکوفه نخل، شکوفه\u200cهایی با رشته\u200cهای باریک بیرون فرستادیم؛ و باغهایی از انواع انگور و زیتون و انار، (گاه) شبیه به یکدیگر، و (گاه) بی\u200cشباهت! هنگامی که میوه می دهد، به میوه آن و طرز رسیدنش بنگرید که در آن، نشانه\u200cهایی (از عظمت خدا) برای افراد باایمان است!"
      },
      {
        "index": 100,
        "text": "آنان برای خدا همتایانی از جنّ قرار دادند، در حالی که خداوند همه آنها را آفریده است؛ و برای خدا، به دروغ و از روی جهل، پسران و دخترانی ساختند؛ منزّه است خدا، و برتر است از آنچه توصیف می\u200cکنند!"
      },
      {
        "index": 101,
        "text": "او پدید آورنده آسمانها و زمین است؛ چگونه ممکن است فرزندی داشته باشد؟! حال آنکه همسری نداشته، و همه چیز را آفریده؛ و او به همه چیز داناست."
      },
      {
        "index": 102,
        "text": "(آری، این است پروردگار شما! هیچ معبودی جز او نیست؛ آفریدگار همه چیز است؛ او را بپرستید و او نگهبان و مدّبر همه موجودات است."
      },
      {
        "index": 103,
        "text": "چشمها او را نمی\u200cبینند؛ ولی او همه چشمها را می\u200cبیند؛ و او بخشنده (انواع نعمتها، و با خبر از دقایق موجودات،) و آگاه (از همه) چیز است."
      },
      {
        "index": 104,
        "text": "دلایل روشن از طرف پروردگارتان برای شما آمد؛ کسی که (به وسیله آن، حقّ را) ببیند، به سود خود اوست؛ و کسی که از دیدن آن چشم بپوشد، به زیان خودش می\u200cباشد؛ و من نگاهبان شما نیستم (و شما را بر قبول ایمان مجبور نمی\u200cکنم)"
      },
      {
        "index": 105,
        "text": "و اینچنین آیات (خود) را تشریح می\u200cکنیم؛ بگذار آنها بگویند: «تو درس خوانده\u200cای (و آنها را از دیگری آموخته\u200cای)»! می\u200cخواهیم آن را برای کسانی که آماده درک حقایقند، روشن سازیم."
      },
      {
        "index": 106,
        "text": "از آنچه که از سوی پروردگارت بر تو وحی شده، پیروی کن! هیچ معبودی جز او نیست! و از مشرکان، روی بگردان!"
      },
      {
        "index": 107,
        "text": "اگر خدا می\u200cخواست، (همه به اجبار ایمان می\u200cآوردند،) و هیچ یک مشرک نمی\u200cشدند؛ و ما تو را مسؤول (اعمال) آنها قرار نداده\u200cایم؛ و وظیفه نداری آنها را (به ایمان) مجبور سازی!"
      },
      {
        "index": 108,
        "text": "(به معبود) کسانی که غیر خدا را می\u200cخوانند دشنام ندهید، مبادا آنها (نیز) از روی (ظلم و) جهل، خدا را دشنام دهند! اینچنین برای هر امّتی عملشان را زینت دادیم سپس بازگشت همه آنان به سوی پروردگارشان است؛ و آنها را از آنچه عمل می\u200cکردند، آگاه می\u200cسازد (و پاداش و کیفر می\u200cدهد)."
      },
      {
        "index": 109,
        "text": "با نهایت اصرار، به خدا سوگند یاد کردند که اگر نشانه\u200cای [= معجزه\u200cای\u200c] برای آنان بیاید، حتماً به آن ایمان می\u200cآورند؛ بگو: «معجزات فقط از سوی خداست (و در اختیار من نیست که به میل شما معجزه\u200cای بیاورم)؛ و شما از کجا می\u200cدانید که هرگاه معجزه\u200cای بیاید (ایمان می\u200cآورند؟ خیر،) ایمان نمی\u200cآورند!»"
      },
      {
        "index": 110,
        "text": "و ما دلها و چشمهای آنها را واژگونه می\u200cسازیم؛ (آری آنها ایمان نمی\u200cآورند) همان\u200cگونه که در آغاز، به آن ایمان نیاوردند! و آنان را در حال طغیان و سرکشی، به خود وامی\u200cگذاریم تا سرگردان شوند!"
      },
      {
        "index": 111,
        "text": "(و حتّی) اگر فرشتگان را بر آنها نازل می\u200cکردیم، و مردگان با آنان سخن می\u200cگفتند، و همه چیز را در برابر آنها جمع می\u200cنمودیم، هرگز ایمان نمی\u200cآوردند؛ مگر آنکه خدا بخواهد! ولی بیشتر آنها نمی\u200cدانند!"
      },
      {
        "index": 112,
        "text": "اینچنین در برابر هر پیامبری، دشمنی از شیاطین انس و جنّ قرار دادیم؛ آنها بطور سری (و درگوشی) سخنان فریبنده و بی\u200cاساس (برای اغفال مردم) به یکدیگر می\u200cگفتند؛ و اگر پروردگارت می\u200cخواست، چنین نمی\u200cکردند؛ (و می\u200cتوانست جلو آنها را بگیرد؛ ولی اجبار سودی ندارد.) بنابر این، آنها و تهمتهایشان را به حال خود واگذار!"
      },
      {
        "index": 113,
        "text": "نتیجه (وسوسه\u200cهای شیطان و تبلیغات شیطان\u200cصفتان) این خواهد شد که دلهای منکران قیامت، به آنها متمایل گردد؛ و به آن راضی شوند؛ و هر گناهی که بخواهند، انجام دهند!"
      },
      {
        "index": 114,
        "text": "(با این حال،) آیا غیر خدا را به داوری طلبم؟! در حالی که اوست که این کتاب آسمانی را، که همه چیز در آن آمده، به سوی شما فرستاده است؛ و کسانی که به آنها کتاب آسمانی داده\u200cایم می\u200cدانند این کتاب، بحق از طرف پروردگارت نازل شده؛ بنابر این از تردیدکنندگان مباش!"
      },
      {
        "index": 115,
        "text": "و کلام پروردگار تو، با صدق و عدل، به حدّ تمام رسید؛ هیچ کس نمی\u200cتواند کلمات او را دگرگون سازد؛ و او شنونده داناست."
      },
      {
        "index": 116,
        "text": "اگر از بیشتر کسانی که در روی زمین هستند اطاعت کنی، تو را از راه خدا گمراه می کنند؛ (زیرا) آنها تنها از گمان پیروی می\u200cنمایند، و تخمین و حدس (واهی) می\u200cزنند."
      },
      {
        "index": 117,
        "text": "پروردگارت به کسانی که از راه او گمراه گشته\u200cاند، آگاهتر است؛ و همچنین از کسانی که هدایت یافته\u200cاند."
      },
      {
        "index": 118,
        "text": "از (گوشت) آنچه نام خدا (هنگام سر بریدن) بر آن گفته شده، بخورید (و غیر از آن نخورید) اگر به آیات او ایمان دارید!"
      },
      {
        "index": 119,
        "text": "چرا از چیزها [= گوشتها] ئی که نام خدا بر آنها برده شده نمی\u200cخورید؟! در حالی که (خداوند) آنچه را بر شما حرام بوده، بیان کرده است! مگر اینکه ناچار باشید؛ (که در این صورت، خوردن از گوشت آن حیوانات جایز است.) و بسیاری از مردم، به خاطر هوی و هوس و بی\u200cدانشی، (دیگران را) گمراه می\u200cسازند؛ و پروردگارت، تجاوزکاران را بهتر می\u200cشناسد."
      },
      {
        "index": 120,
        "text": "گناهان آشکار و پنهان را رها کنید! زیرا کسانی که گناه می\u200cکنند، بزودی در برابر آنچه مرتکب می\u200cشدند، مجازات خواهند شد."
      },
      {
        "index": 121,
        "text": "و از آنچه نام خدا بر آن برده نشده، نخورید! این کار گناه است؛ و شیاطین به دوستان خود مطالبی مخفیانه القا می\u200cکنند، تا با شما به مجادله برخیزند؛ اگر از آنها اطاعت کنید، شما هم مشرک خواهید بود!"
      },
      {
        "index": 122,
        "text": "آیا کسی که مرده بود، سپس او را زنده کردیم، و نوری برایش قرار دادیم که با آن در میان مردم راه برود، همانند کسی است که در ظلمتها باشد و از آن خارج نگردد؟! این گونه برای کافران، اعمال (زشتی) که انجام می\u200cدادند، تزیین شده (و زیبا جلوه کرده) است."
      },
      {
        "index": 123,
        "text": "و (نیز) این گونه در هر شهر و آبادی، بزرگان گنهکاری قرار دادیم؛ (افرادی که همه گونه قدرت در اختیارشان گذاردیم؛ اما آنها سوء استفاده کرده، و راه خطا پیش گرفتند؛) و سرانجام کارشان این شد که به مکر (و فریب مردم) پرداختند؛ ولی تنها خودشان را فریب می\u200cدهند و نمی\u200cفهمند!"
      },
      {
        "index": 124,
        "text": "و هنگامی که آیه\u200cای برای آنها بیاید، می\u200cگویند: «ما هرگز ایمان نمی\u200cآوریم، مگر اینکه همانند چیزی که به پیامبران خدا داده شده، به ما هم داده شود!» خداوند آگاهتر است که رسالت خویش را کجا قرار دهد! بزودی کسانی که مرتکب گناه شدند، (و مردم را از راه حق منحرف ساختند،) در مقابل مکر (و فریب و نیرنگی) که می\u200cکردند، گرفتار حقارت در پیشگاه خدا، و عذاب شدید خواهند شد."
      },
      {
        "index": 125,
        "text": "آن کس را که خدا بخواهد هدایت کند، سینه\u200cاش را برای (پذیرش) اسلام، گشاده می سازد؛ و آن کس را که بخاطر اعمال خلافش بخواهد گمراه سازد، سینه\u200cاش را آنچنان تنگ می\u200cکند که گویا می\u200cخواهد به آسمان بالا برود؛ این گونه خداوند پلیدی را بر افرادی که ایمان نمی\u200cآورند قرار می\u200cدهد!"
      },
      {
        "index": 126,
        "text": "و این راه مستقیم (و سنت جاویدان) پروردگار توست؛ ما آیات خود را برای کسانی که پند می\u200cگیرند، بیان کردیم!"
      },
      {
        "index": 127,
        "text": "برای آنها (در بهشت) خانه امن و امان نزد پروردگارشان خواهد بود؛ و او، ولیّ و یاور آنهاست بخاطر اعمال (نیکی) که انجام می\u200cدادند."
      },
      {
        "index": 128,
        "text": "در آن روز که (خدا) همه آنها را جمع و محشور میسازد، (می\u200cگوید:) ای جمعیّت شیاطین و جن! ّ شما افراد زیادی از انسانها را گمراه ساختید! دوستان و پیروان آنها از میان انسانها می\u200cگویند: «پروردگارا! هر یک از ما دو گروه [= پیشوایان و پیروان\u200cگمراه\u200c] از دیگری استفاده کردیم؛ (ما به لذّات هوس آلود و زودگذر رسیدیم؛ و آنها بر ما حکومت کردند؛) و به اجلی که برای ما مقرّر داشته بودی رسیدیم.» (خداوند) می\u200cگوید: «آتش جایگاه شماست؛ جاودانه در آن خواهید ماند، مگر آنچه خدا بخواهد» پروردگار تو حکیم و داناست."
      },
      {
        "index": 129,
        "text": "ما این\u200cگونه بعضی از ستمگران را به بعضی دیگر وامی\u200cگذاریم به سبب اعمالی که انجام می\u200cدادند."
      },
      {
        "index": 130,
        "text": "(در آن روز به آنها می\u200cگوید:) ای گروه جنّ و انس! آیا رسولانی از شما به سوی شما نیامدند که آیات مرا برایتان بازگو می\u200cکردند، و شما را از ملاقات چنین روزی بیم می دادند؟! آنها می\u200cگویند: «بر ضدّ خودمان گواهی می\u200cدهیم؛ (آری، ما بد کردیم.)» و زندگی (پر زرق و برق) دنیا آنها را فریب داد؛ و به زیان خود گواهی می\u200cدهند که کافر بودند!"
      },
      {
        "index": 131,
        "text": "این بخاطر آن است که پروردگارت هیچ\u200cگاه (مردم) شهرها و آبادیها را بخاطر ستمهایشان در حال غفلت و بی\u200cخبری هلاک نمی\u200cکند. (بلکه قبلاً رسولانی برای آنها می\u200cفرستد.)"
      },
      {
        "index": 132,
        "text": "و برای هر یک (از این دو دسته)، درجات (و مراتبی) است از آنچه عمل کردند؛ و پروردگارت از اعمالی که انجام می\u200cدهند، غافل نیست."
      },
      {
        "index": 133,
        "text": "پروردگارت بی\u200cنیاز و مهربان است؛ (پس به کسی ستم نمی\u200cکند؛ بلکه همه، نتیجه اعمال خود را می\u200cگیرند؛) اگر بخواهد، همه شما را می\u200cبرد؛ سپس هر کس را بخواهد جانشین شما می\u200cسازد؛ همان\u200cطور که شما را از نسل اقوام دیگری به وجود آورد."
      },
      {
        "index": 134,
        "text": "آنچه به شما وعده داده می\u200cشود، یقیناً می\u200cآید؛ و شما نمی\u200cتوانید (خدا را) ناتوان سازید (و از عدالت و کیفر او فرار کنید)!"
      },
      {
        "index": 135,
        "text": "بگو: «ای قوم من! هر کار در قدرت دارید بکنید! من (هم به وظیفه خود) عمل می\u200cکنم؛ امّا بزودی خواهید دانست چه کسی سرانجام نیک خواهد داشت (و پیروزی با چه کسی است! امّا) به یقین، ظالمان رستگار نخواهند شد!»"
      },
      {
        "index": 136,
        "text": "آنها [= مشرکان\u200c] سهمی از آنچه خداوند از زراعت و چهارپایان آفریده، برای او قرار دادند؛ (و سهمی برای بتها!) و بگمان خود گفتند: «این مال خداست! و این هم مال شرکای ما [= یعنی بتها] است!» آنچه مال شرکای آنها بود، به خدا نمی\u200cرسید؛ ولی آنچه مال خدا بود، به شرکایشان می\u200cرسید! (آری، اگر سهم بتها با کمبودی مواجه می\u200cشد، مال خدا را به بتها می\u200cدادند؛ امّا عکس آن را مجاز نمی\u200cدانستند!) چه بد حکم می\u200cکنند (که علاوه بر شرک، حتّی خدا را کمتر از بتها می\u200cدانند)!"
      },
      {
        "index": 137,
        "text": "همین\u200cگونه شرکای آنها [= بتها]، قتل فرزندانشان را در نظرشان جلوه دادند؛ (کودکان خود را قربانی بتها می\u200cکردند، و افتخار می\u200cنمودند!) سرانجام آنها را به هلاکت افکندند؛ و آیینشان را بر آنان مشتبه ساختند. و اگر خدا می\u200cخواست، چنین نمی\u200cکردند؛ (زیرا می\u200cتوانست جلو آنان را بگیرد؛ ولی اجبار سودی ندارد.) بنابر این، آنها و تهمتهایشان را به حال خود واگذار (و به آنها اعتنا مکن)!"
      },
      {
        "index": 138,
        "text": "و گفتند: «این قسمت از چهارپایان و زراعت (که مخصوص بتهاست، برای همه) ممنوع است؛ و جز کسانی که ما بخواهیم -به گمان آنها- نباید از آن بخورند! و (اینها) چهارپایانی است که سوارشدن بر آنها (بر ما) حرام شده است!» و (نیز) چهارپایانی (بود) که (هنگام ذبح،) نام خدا را بر آن نمی\u200cبردند، و به خدا دروغ می\u200cبستند؛ (و می\u200cگفتند: «این احکام، همه از ناحیه اوست.») بزودی (خدا) کیفر افتراهای آنها را می\u200cدهد!"
      },
      {
        "index": 139,
        "text": "و گفتند: «آنچه (از بچّه) در شکم این حیوانات است، مخصوص مردان ماست؛ و بر همسران ما حرام است! امّا اگر مرده باشد [= مرده متولّد شود]، همگی در آن شریکند.» بزودی (خدا) کیفر این توصیف (و احکام دروغین) آنها را می\u200cدهد؛ او حکیم و داناست."
      },
      {
        "index": 140,
        "text": "به یقین آنها که فرزندان خود را از روی جهل و نادانی کشتند، گرفتار خسران شدند؛ (زیرا) آنچه را خدا به آنها روزی داده بود، بر خود تحریم کردند؛ و بر خدا افترا بستند. آنها گمراه شدند؛ و (هرگز) هدایت نیافته بودند."
      },
      {
        "index": 141,
        "text": "اوست که باغهای معروش [= باغهایی که درختانش روی داربست\u200cها قرار دارد]، و باغهای غیرمعروش [= باغهایی که نیاز به داربست ندارد] را آفرید؛ همچنین نخل و انواع زراعت را، که از نظر میوه و طعم با هم متفاوتند؛ و (نیز) درخت زیتون و انار را، که از جهتی با هم شبیه، و از جهتی تفاوت دارند؛ (برگ و ساختمان ظاهریشان شبیه یکدیگر است، در حالی که طعم میوه آنها متفاوت می\u200cباشد.) از میوه آن، به هنگامی که به ثمر می\u200cنشیند، بخورید! و حقّ آن را به هنگام درو، بپردازید! و اسراف نکنید، که خداوند مسرفان را دوست ندارد!"
      },
      {
        "index": 142,
        "text": "(او کسی است که) از چهارپایان، برای شما حیوانات باربر، و حیوانات کوچک (برای منافع دیگر) آفرید؛ از آنچه به شما روزی داده است، بخورید! و از گامهای شیطان پیروی ننمایید، که او دشمن آشکار شماست!"
      },
      {
        "index": 143,
        "text": "هشت جفت از چهارپایان (برای شما) آفرید؛ از میش دو جفت، و از بز دو جفت؛ بگو: «آیا خداوند نرهای آنها را حرام کرده، یا ماده\u200cها را؟ یا آنچه شکم ماده\u200cها در برگرفته؟ اگر راست می\u200cگویید (و بر تحریم اینها دلیلی دارید)، به من خبر دهید!»"
      },
      {
        "index": 144,
        "text": "و از شتر یک جفت، و از گاو هم یک جفت (برای شما آفرید)؛ بگو: «کدامیک از اینها را خدا حرام کرده است؟ نرها یا ماده\u200cها را؟ یا آنچه را شکم ماده\u200cها دربرگرفته؟ یا هنگامی که خدا شما را به این موضوع توصیه کرد، شما گواه (بر این تحریم) بودید؟! پس چه کسی ستمکارتر است از آن کس که بر خدا دروغ می\u200cبندد، تا مردم را از روی جهل گمراه سازد؟! خداوند هیچ گاه ستمگران را هدایت نمی\u200cکند»"
      },
      {
        "index": 145,
        "text": "بگو: «در آنچه بر من وحی شده، هیچ غذای حرامی نمی\u200cیابم؛ بجز اینکه مردار باشد، یا خونی که (از بدن حیوان) بیرون ریخته، یا گوشت خوک -که اینها همه پلیدند- یا حیوانی که به گناه، هنگام سر بریدن، نام غیر خدا [= نام بتها] بر آن برده شده است.» اما کسی که مضطر (به خوردن این محرمات) شود، بی آنکه خواهان لذت باشد و یا زیاده روی کند (گناهی بر او نیست)؛ زیرا پروردگارت، آمرزنده مهربان است."
      },
      {
        "index": 146,
        "text": "و بر یهودیان، هر حیوان ناخن\u200cدار [= حیواناتی که سم یکپارچه دارند] را حرام کردیم؛ و از گاو و گوسفند، پیه و چربیشان را بر آنان تحریم نمودیم؛ مگر چربیهایی که بر پشت آنها قرار دارد، و یا در دو طرف پهلوها، و یا آنها که با استخوان آمیخته است؛ این را بخاطر ستمی که می\u200cکردند به آنها کیفر دادیم؛ و ما راست می\u200cگوییم."
      },
      {
        "index": 147,
        "text": "اگر تو را تکذیب کنند (و این حقایق را نپذیرند)، به آنها بگو: «پروردگار شما، رحمت گسترده\u200cای دارد؛ اما مجازات او هم از مجرمان دفع شدنی نیست! (و اگر ادامه دهید کیفر شما حتمی است)"
      },
      {
        "index": 148,
        "text": "بزودی مشرکان (برای تبرئه خویش) می\u200cگویند: «اگر خدا می\u200cخواست، نه ما مشرک می\u200cشدیم و نه پدران ما؛ و نه چیزی را تحریم می\u200cکردیم!» کسانی که پیش از آنها بودند نیز، همین گونه دروغ می\u200cگفتند؛ و سرانجام (طعم) کیفر ما را چشیدند. بگو: «آیا دلیل روشنی (بر این موضوع) دارید؟ پس آن را به ما نشان دهید؟ شما فقط از پندارهای بی\u200cاساس پیروی می\u200cکنید، و تخمینهای نابجا می\u200cزنید.»"
      },
      {
        "index": 149,
        "text": "بگو: «دلیل رسا (و قاطع) برای خداست (دلیلی که برای هیچ کس بهانه\u200cای باقی نمی\u200cگذارد). و اگر او بخواهد، همه شما را (به اجبار) هدایت می\u200cکند. (ولی چون هدایت اجباری بی\u200cثمر است، این کار را نمی\u200cکند.)»"
      },
      {
        "index": 150,
        "text": "بگو: «گواهان خود را، که گواهی می\u200cدهند خداوند اینها را حرام کرده است، بیاورید!» اگر آنها (بدروغ) گواهی دهند، تو با آنان (همصدا نشو! و) گواهی نده! و از هوی و هوس کسانی که آیات ما را تکذیب کردند، و کسانی که به آخرت ایمان ندارند و برای خدا شریک قائلند، پیروی مکن!"
      },
      {
        "index": 151,
        "text": "بگو: «بیایید آنچه را پروردگارتان بر شما حرام کرده است برایتان بخوانم: اینکه چیزی را شریک خدا قرار ندهید! و به پدر و مادر نیکی کنید! و فرزندانتان را از (ترس) فقر، نکشید! ما شما و آنها را روزی می\u200cدهیم؛ و نزدیک کارهای زشت نروید، چه آشکار باشد چه پنهان! و انسانی را که خداوند محترم شمرده، به قتل نرسانید! مگر بحق (و از روی استحقاق)؛ این چیزی است که خداوند شما را به آن سفارش کرده، شاید درک کنید!"
      },
      {
        "index": 152,
        "text": "و به مال یتیم، جز به بهترین صورت (و برای اصلاح)، نزدیک نشوید، تا به حد رشد خود برسد! و حق پیمانه و وزن را بعدالت ادا کنید! -هیچ کس را، جز بمقدار تواناییش، تکلیف نمی\u200cکنیم- و هنگامی که سخنی می\u200cگویید، عدالت را رعایت نمایید، حتی اگر در مورد نزدیکان (شما) بوده باشد و به پیمان خدا وفا کنید، این چیزی است که خداوند شما را به آن سفارش می\u200cکند، تا متذکّر شوید!"
      },
      {
        "index": 153,
        "text": "این راه مستقیم من است، از آن پیروی کنید! و از راه\u200cهای پراکنده (و انحرافی) پیروی نکنید، که شما را از طریق حق، دور می\u200cسازد! این چیزی است که خداوند شما را به آن سفارش می\u200cکند، شاید پرهیزگاری پیشه کنید!»"
      },
      {
        "index": 154,
        "text": "سپس به موسی کتاب (آسمانی) دادیم؛ (و نعمت خود را) بر آنها که نیکوکار بودند، کامل کردیم؛ و همه چیز را (که مورد نیاز آنها بود، در آن) روشن ساختیم؛ کتابی که مایه هدایت و رحمت بود؛ شاید به لقای پروردگارشان (و روز رستاخیز)، ایمان بیاورند!"
      },
      {
        "index": 155,
        "text": "و این کتابی است پر برکت، که ما (بر تو) نازل کردیم؛ از آن پیروی کنید، و پرهیزگاری پیشه نمائید، باشد که مورد رحمت (خدا) قرار گیرید!"
      },
      {
        "index": 156,
        "text": "(ما این کتاب را با این امتیازات نازل کردیم) تا نگویید: «کتاب آسمانی تنها بر دو طایفه پیش از ما [= یهود و نصاری\u200c] نازل شده بود؛ و ما از بحث و بررسی آنها بی خبر بودیم»!"
      },
      {
        "index": 157,
        "text": "یا نگویید: «اگر کتاب آسمانی بر ما نازل می\u200cشد، از آنها هدایت یافته\u200cتر بودیم»! اینک آیات و دلایل روشن از جانب پروردگارتان، و هدایت و رحمت برای شما آمد! پس، چه کسی ستمکارتر است از کسی که آیات خدا را تکذیب کرده، و از آن روی گردانده است؟! اما بزودی کسانی را که از آیات ما روی می\u200cگردانند، بخاطر همین اعراض بی\u200cدلیلشان، مجازات شدید خواهیم کرد!"
      },
      {
        "index": 158,
        "text": "آیا جز این انتظار دارند که فرشتگان (مرگ) به سراغشان آیند، یا خداوند (خودش) به سوی آنها بیاید، یا بعضی از آیات پروردگارت (و نشانه\u200cهای رستاخیز)؟! اما آن روز که بعضی از آیات پروردگارت تحقّق پذیرد، ایمان\u200cآوردن افرادی که قبلاً ایمان نیاورده\u200cاند، یا در ایمانشان عمل نیکی انجام نداده\u200cاند، سودی به حالشان نخواهد داشت! بگو: «(اکنون که شما چنین انتظارات نادرستی دارید،) انتظار بکشید ما هم انتظار (کیفر شما را) می\u200cکشیم!»"
      },
      {
        "index": 159,
        "text": "کسانی که آیین خود را پراکنده ساختند، و به دسته\u200cهای گوناگون (و مذاهب مختلف) تقسیم شدند، تو هیچ گونه رابطه\u200cای با آنها نداری! سر و کار آنها تنها با خداست؛ سپس خدا آنها را از آنچه انجام می\u200cدادند، با خبر می\u200cکند."
      },
      {
        "index": 160,
        "text": "هر کس کار نیکی بجا آورد، ده برابر آن پاداش دارد، و هر کس کار بدی انجام دهد، جز بمانند آن، کیفر نخواهد دید؛ و ستمی بر آنها نخواهد شد."
      },
      {
        "index": 161,
        "text": "بگو: «پروردگارم مرا به راه راست هدایت کرده؛ آیینی پابرجا (و ضامن سعادت دین و دنیا)؛ آیین ابراهیم؛ که از آیینهای خرافی روی برگرداند؛ و از مشرکان نبود.»"
      },
      {
        "index": 162,
        "text": "بگو: «نماز و تمام عبادات من، و زندگی و مرگ من، همه برای خداوند پروردگار جهانیان است."
      },
      {
        "index": 163,
        "text": "همتایی برای او نیست؛ و به همین مأمور شده\u200cام؛ و من نخستین مسلمانم!»"
      },
      {
        "index": 164,
        "text": "بگو: «آیا غیر خدا، پروردگاری را بطلبم، در حالی که او پروردگار همه چیز است؟! هیچ کس، عمل (بدی) جز به زیان خودش، انجام نمی\u200cدهد؛ و هیچ گنهکاری گناه دیگری را متحمّل نمی\u200cشود؛ سپس بازگشت همه شما به سوی پروردگارتان است؛ و شما را از آنچه در آن اختلاف داشتید، خبر خواهد داد."
      },
      {
        "index": 165,
        "text": "و او کسی است که شما را جانشینان (و نمایندگان) خود در زمین ساخت، و درجات بعضی از شما را بالاتر از بعضی دیگر قرار داد، تا شما را به وسیله آنچه در اختیارتان قرار داده بیازماید؛ به یقین پروردگار تو سریع العقاب و آمرزنده مهربان است. (کیفر کسانی را که از بوته امتحان نادرست درآیند، زود می\u200cدهد؛ و نسبت به حق پویان مهربان است.)"
      }
    ],
    "index": 6
  },
  {
    "aya": [
      {
        "index": 1,
        "text": "المص\u200c"
      },
      {
        "index": 2,
        "text": "این کتابی است که بر تو نازل شده؛ و نباید از ناحیه آن، ناراحتی در سینه داشته باشی! تا به وسیله آن، (مردم را از عواقب سوء عقاید و اعمال نادرستشان) بیم دهی؛ و تذکّری است برای مؤمنان."
      },
      {
        "index": 3,
        "text": "از چیزی که از طرف پروردگارتان بر شما نازل شده، پیروی کنید! و از اولیا و معبودهای دیگر جز او، پیروی نکنید! اما کمتر متذکّر می\u200cشوید!"
      },
      {
        "index": 4,
        "text": "چه بسیار شهرها و آبادیها که آنها را (بر اثر گناه فراوانشان) هلاک کردیم! و عذاب ما شب\u200cهنگام، یا در روز هنگامی که استراحت کرده بودند، به سراغشان آمد."
      },
      {
        "index": 5,
        "text": "و در آن موقع که عذاب ما به سراغ آنها آمد، سخنی نداشتند جز اینکه گفتند: «ما ظالم بودیم!» (ولی این اعتراف به گناه، دیگر دیر شده بود؛ و سودی به حالشان نداشت.)"
      },
      {
        "index": 6,
        "text": "به یقین، (هم) از کسانی که پیامبران به سوی آنها فرستاده شدند سؤال خواهیم کرد؛ (و هم) از پیامبران سؤال می\u200cکنیم!"
      },
      {
        "index": 7,
        "text": "و مسلماً (اعمالشان را) با علم (خود) برای آنان شرح خواهیم داد؛ و ما هرگز غایب نبودیم (بلکه همه جا حاضر و ناظر اعمال بندگان هستیم)!"
      },
      {
        "index": 8,
        "text": "وزن کردن (اعمال، و سنجش ارزش آنها) در آن روز، حقّ است! کسانی که میزانهای (عمل) آنها سنگین است، همان رستگارانند!"
      },
      {
        "index": 9,
        "text": "و کسانی که میزانهای (عمل) آنها سبک است، افرادی هستند که سرمایه وجود خود را، بخاطر ظلم و ستمی که نسبت به آیات ما می\u200cکردند، از دست داده\u200cاند."
      },
      {
        "index": 10,
        "text": "ما تسلّط و مالکیّت و حکومت بر زمین را برای شما قرار دادیم؛ و انواع وسایل زندگی را برای شما فراهم ساختیم؛ اما کمتر شکرگزاری می\u200cکنید!"
      },
      {
        "index": 11,
        "text": "ما شما را آفریدیم؛ سپس صورت بندی کردیم؛ بعد به فرشتگان گفتیم: «برای آدم خضوع کنید!» آنها همه سجده کردند؛ جز ابلیس که از سجده\u200cکنندگان نبود."
      },
      {
        "index": 12,
        "text": "(خداوند به او) فرمود: «در آن هنگام که به تو فرمان دادم، چه چیز تو را مانع شد که سجده کنی؟» گفت: «من از او بهترم؛ مرا از آتش آفریده\u200cای و او را از گل!»"
      },
      {
        "index": 13,
        "text": "گفت: «از آن (مقام و مرتبه\u200cات) فرود آی! تو حقّ نداری در آن (مقام و مرتبه) تکبّر کنی! بیرون رو، که تو از افراد پست و کوچکی!"
      },
      {
        "index": 14,
        "text": "گفت: «مرا تا روزی که (مردم) برانگیخته می\u200cشوند مهلت ده (و زنده بگذار!)»"
      },
      {
        "index": 15,
        "text": "فرمود: «تو از مهلت داده شدگانی!»"
      },
      {
        "index": 16,
        "text": "گفت: «اکنون که مرا گمراه ساختی، من بر سر راه مستقیم تو، در برابر آنها کمین می کنم!"
      },
      {
        "index": 17,
        "text": "سپس از پیش رو و از پشت سر، و از طرف راست و از طرف چپ آنها، به سراغشان می\u200cروم؛ و بیشتر آنها را شکرگزار نخواهی یافت!»"
      },
      {
        "index": 18,
        "text": "فرمود: «از آن (مقام)، با ننگ و عار و خواری، بیرون رو! و سوگند یاد می\u200cکنم که هر کس از آنها از تو پیروی کند، جهنم را از شما همگی پر می\u200cکنم!"
      },
      {
        "index": 19,
        "text": "و ای آدم! تو و همسرت در بهشت ساکن شوید! و از هر جا که خواستید، بخورید! امّا به این درخت نزدیک نشوید، که از ستمکاران خواهید بود!»"
      },
      {
        "index": 20,
        "text": "سپس شیطان آن دو را وسوسه کرد، تا آنچه را از اندامشان پنهان بود، آشکار سازد؛ و گفت: «پروردگارتان شما را از این درخت نهی نکرده مگر بخاطر اینکه (اگر از آن بخورید،) فرشته خواهید شد، یا جاودانه (در بهشت) خواهید ماند!»"
      },
      {
        "index": 21,
        "text": "و برای آنها سوگند یاد کرد که من برای شما از خیرخواهانم."
      },
      {
        "index": 22,
        "text": "و به این ترتیب، آنها را با فریب (از مقامشان) فرودآورد. و هنگامی که از آن درخت چشیدند، اندامشان [= عورتشان\u200c] بر آنها آشکار شد؛ و شروع کردند به قرار دادن برگهای (درختان) بهشتی بر خود، تا آن را بپوشانند. و پروردگارشان آنها را نداد داد که: «آیا شما را از آن درخت نهی نکردم؟! و نگفتم که شیطان برای شما دشمن آشکاری است؟!»"
      },
      {
        "index": 23,
        "text": "گفتند: «پروردگارا! ما به خویشتن ستم کردیم! و اگر ما را نبخشی و بر ما رحم نکنی، از زیانکاران خواهیم بود!»"
      },
      {
        "index": 24,
        "text": "فرمود: «(از مقام خویش،) فرود آیید، در حالی که بعضی از شما نسبت به بعض دیگر، دشمن خواهید بود! (شیطان دشمن شماست، و شما دشمن او!) و برای شما در زمین، قرارگاه و وسیله بهره\u200cگیری تا زمان معینی خواهد بود.»"
      },
      {
        "index": 25,
        "text": "فرمود: «در آن [= زمین\u200c] زنده می\u200cشوید؛ و در آن می\u200cمیرید؛ و (در رستاخیز) از آن خارج خواهید شد.»"
      },
      {
        "index": 26,
        "text": "ای فرزندان آدم! لباسی برای شما فرستادیم که اندام شما را می\u200cپوشاند و مایه زینت شماست؛ اما لباس پرهیزگاری بهتر است! اینها (همه) از آیات خداست، تا متذکّر (نعمتهای او) شوند!"
      },
      {
        "index": 27,
        "text": "ای فرزندان آدم! شیطان شما را نفریبد، آن گونه که پدر و مادر شما را از بهشت بیرون کرد، و لباسشان را از تنشان بیرون ساخت تا عورتشان را به آنها نشان دهد! چه اینکه او و همکارانش شما را می\u200cبینند از جایی که شما آنها را نمی\u200cبینید؛ (امّا بدانید) ما شیاطین را اولیای کسانی قرار دادیم که ایمان نمی\u200cآورند!"
      },
      {
        "index": 28,
        "text": "و هنگامی که کار زشتی انجام می\u200cدهند می\u200cگویند: «پدران خود را بر این عمل یافتیم؛ و خداوند ما را به آن دستور داده است!» بگو: «خداوند (هرگز) به کار زشت فرمان نمی\u200cدهد! آیا چیزی به خدا نسبت می\u200cدهید که نمی\u200cدانید؟!»"
      },
      {
        "index": 29,
        "text": "بگو: «پروردگارم امر به عدالت کرده است؛ و توجّه خویش را در هر مسجد (و به هنگام عبادت) به سوی او کنید! و او را بخوانید، در حالی که دین (خود) را برای او خالص گردانید! (و بدانید) همان گونه که در آغاز شما را آفرید، (بار دیگر در رستاخیز) بازمی\u200cگردید!"
      },
      {
        "index": 30,
        "text": "جمعی را هدایت کرده؛ و جمعی (که شایستگی نداشته\u200cاند،) گمراهی بر آنها مسلّم شده است. آنها (کسانی هستند که) شیاطین را به جای خداوند، اولیای خود انتخاب کردند؛ و گمان می\u200cکنند هدایت یافته\u200cاند!"
      },
      {
        "index": 31,
        "text": "ای فرزندان آدم! زینت خود را به هنگام رفتن به مسجد، با خود بردارید! و (از نعمتهای الهی) بخورید و بیاشامید، ولی اسراف نکنید که خداوند مسرفان را دوست نمی\u200cدارد!"
      },
      {
        "index": 32,
        "text": "بگو: «چه کسی زینتهای الهی را که برای بندگان خود آفریده، و روزیهای پاکیزه را حرام کرده است؟!» بگو: «اینها در زندگی دنیا، برای کسانی است که ایمان آورده\u200cاند؛ (اگر چه دیگران نیز با آنها مشارکت دارند؛ ولی) در قیامت، خالص (برای مؤمنان) خواهد بود.» این گونه آیات (خود) را برای کسانی که آگاهند، شرح می\u200cدهیم!"
      },
      {
        "index": 33,
        "text": "بگو: «خداوند، تنها اعمال زشت را، چه آشکار باشد چه پنهان، حرام کرده است؛ و (همچنین) گناه و ستم بناحق را؛ و اینکه چیزی را که خداوند دلیلی برای آن نازل نکرده، شریک او قرار دهید؛ و به خدا مطلبی نسبت دهید که نمی\u200cدانید.»"
      },
      {
        "index": 34,
        "text": "برای هر قوم و جمعیّتی، زمان و سرآمد (معیّنی) است؛ و هنگامی که سرآمد آنها فرا رسد، نه ساعتی از آن تأخیر می\u200cکنند، و نه بر آن پیشی می\u200cگیرند."
      },
      {
        "index": 35,
        "text": "ای فرزندان آدم! اگر رسولانی از خود شما به سراغتان بیایند که آیات مرا برای شما بازگو کنند، (از آنها پیروی کنید؛) کسانی که پرهیزگاری پیشه کنند و عمل صالح انجام دهند (و در اصلاح خویش و دیگران بکوشند)، نه ترسی بر آنهاست و نه غمناک می شوند."
      },
      {
        "index": 36,
        "text": "و آنها که آیات ما را تکذیب کنند، و در برابر آن تکبّر ورزند، اهل دوزخند؛ جاودانه در آن خواهند ماند."
      },
      {
        "index": 37,
        "text": "چه کسی ستمکارتر است از آنها که بر خدا دروغ می\u200cبندند، یا آیات او را تکذیب می کنند؟! آنها نصیبشان را از آنچه مقدّر شده (از نعمتها و مواهب این جهان) می\u200cبرند؛ تا زمانی که فرستادگان ما [= فرشتگان قبض ارواح\u200c] به سراغشان روند و جانشان را بگیرند؛ از آنها می\u200cپرسند: «کجایند معبودهایی که غیر از خدا می\u200cخواندید؟! (چرا به یاری شما نمی\u200cآیند؟!)» می\u200cگویند: «آنها (همه) گم شدند (و از ما دور گشتند!)» و بر ضدّ خود گواهی می\u200cدهند که کافر بودند!"
      },
      {
        "index": 38,
        "text": "(خداوند به آنها) می\u200cگوید: «در صفّ گروه\u200cهای مشابه خود از جنّ و انس در آتش وارد شوید!» هر زمان که گروهی وارد می\u200cشوند، گروه دیگر را لعن می\u200cکنند؛ تا همگی با ذلّت در آن قرار گیرند. (در این هنگام) گروه پیروان درباره پیشوایان خود می\u200cگویند: «خداوندا! اینها بودند که ما را گمراه ساختند؛ پس کیفر آنها را از آتش دو برابر کن! (کیفری برای گمراهیشان، و کیفری بخاطر گمراه ساختن ما.)» می\u200cفرماید: «برای هر کدام (از شما) عذاب مضاعف است؛ ولی نمی\u200cدانید! (چرا که پیروان اگر گرد پیشوایان گمراه را نگرفته بودند، قدرتی بر اغوای مردم نداشتند.)»"
      },
      {
        "index": 39,
        "text": "و پیشوایان آنها به پیروان خود می\u200cگویند: «شما امتیازی بر ما نداشتید؛ پس بچشید عذاب (الهی) را در برابر آنچه انجام می\u200cدادید!"
      },
      {
        "index": 40,
        "text": "کسانی که آیات ما را تکذیب کردند، و در برابر آن تکبّر ورزیدند، (هرگز) درهای آسمان به رویشان گشوده نمی\u200cشود؛ و (هیچ گاه) داخل بهشت نخواهند شد مگر اینکه شتر از سوراخ سوزن بگذرد! این گونه، گنهکاران را جزا می\u200cدهیم!"
      },
      {
        "index": 41,
        "text": "برای آنها بستری از (آتش) دوزخ، و روی آنها پوششهایی (از آن) است؛ و اینچنین ظالمان را جزا میدهیم!"
      },
      {
        "index": 42,
        "text": "و کسانی که ایمان آورده و اعمال صالح انجام داده\u200cاند -البته هیچ کس را جز به اندازه تواناییش تکلیف نمی\u200cکنیم- آنها اهل بهشتند؛ و جاودانه در آن خواهند ماند."
      },
      {
        "index": 43,
        "text": "و آنچه در دلها از کینه و حسد دارند، برمی\u200cکنیم (تا در صفا و صمیمیّت با هم زندگی کنند)؛ و از زیر (قصرها و درختان) آنها، نهرها جریان دارد؛ می\u200cگویند: «ستایش مخصوص خداوندی است که ما را به این (همه نعمتها) رهنمون شد؛ و اگر خدا ما را هدایت نکرده بود، ما (به اینها) راه نمی\u200cیافتیم! مسلّماً فرستادگان پروردگار ما حق را آوردند!» و (در این هنگام) به آنان ندا داده می\u200cشود که: «این بهشت را در برابر اعمالی که انجام می\u200cدادید، به ارث بردید!»"
      },
      {
        "index": 44,
        "text": "و بهشتیان دوزخیان را صدا می\u200cزنند که: «آنچه را پروردگارمان به ما وعده داده بود، همه را حق یافتیم؛ آیا شما هم آنچه را پروردگارتان به شما وعده داده بود حق یافتید؟!» گفتند: «بله!» در این هنگام، ندادهنده\u200cای در میان آنها ندا می\u200cدهد که: «لعنت خدا بر ستمگران باد!"
      },
      {
        "index": 45,
        "text": "همانها که (مردم را) از راه خدا بازمی\u200cدارند، و (با القای شبهات) می\u200cخواهند آن را کج و معوج نشان دهند؛ و آنها به آخرت کافرند!»"
      },
      {
        "index": 46,
        "text": "و در میان آن دو [= بهشتیان و دوزخیان\u200c]، حجابی است؛ و بر «اعراف» مردانی هستند که هر یک از آن دو را از چهره\u200cشان می\u200cشناسند؛ و به بهشتیان صدا می\u200cزنند که: «درود بر شما باد!» امّا داخل بهشت نمی\u200cشوند، در حالی که امید آن را دارند."
      },
      {
        "index": 47,
        "text": "و هنگامی که چشمشان به دوزخیان می\u200cافتد می\u200cگویند: «پروردگارا! ما را با گروه ستمگران قرار مده!»"
      },
      {
        "index": 48,
        "text": "و اصحاب اعراف، مردانی (از دوزخیان را) که از سیمایشان آنها را می\u200cشناسند، صدا می\u200cزنند و می\u200cگویند: «(دیدید که) گردآوری شما (از مال و ثروت و آن و فرزند) و تکبّرهای شما، به حالتان سودی نداد!»"
      },
      {
        "index": 49,
        "text": "آیا اینها [= این واماندگان بر اعراف\u200c] همانان نیستند که سوگند یاد کردید رحمت خدا هرگز شامل حالشان نخواهد شد؟! (ولی خداوند بخاطر ایمان و بعضی اعمال خیرشان، آنها را بخشید؛ هم اکنون به آنها گفته می\u200cشود:) داخل بهشت شوید، که نه ترسی دارید و نه غمناک می\u200cشوید!"
      },
      {
        "index": 50,
        "text": "و دوزخیان، بهشتیان را صدا می\u200cزنند که: «(محبّت کنید) و مقداری آب، یا از آنچه خدا به شما روزی داده، به ما ببخشید!» آنها (در پاسخ) می\u200cگویند: «خداوند اینها را بر کافران حرام کرده است!»"
      },
      {
        "index": 51,
        "text": "همانها که دین و آیین خود را سرگرمی و بازیچه گرفتند؛ و زندگی دنیا آنان را مغرور ساخت؛ امروز ما آنها را فراموش می\u200cکنیم، همان گونه که لقای چنین روزی را فراموش کردند و آیات ما را انکار نمودند."
      },
      {
        "index": 52,
        "text": "ما کتابی برای آنها آوردیم که (اسرار و رموز) آن را با آگاهی شرح دادیم؛ (کتابی) که مایه هدایت و رحمت برای جمعیّتی است که ایمان می\u200cآورند."
      },
      {
        "index": 53,
        "text": "آیا آنها جز انتظار تأویل آیات (و فرا رسیدن تهدیدهای الهی) دارند؟ آن روز که تأویل آنها فرا رسد، (کار از کار گذشته، و پشیمانی سودی ندارد؛ و) کسانی که قبلاً آن را فراموش کرده بودند می\u200cگویند: «فرستادگان پروردگار ما، حق را آوردند؛ آیا (امروز) شفیعانی برای ما وجود دارند که برای ما شفاعت کنند؟ یا (به ما اجازه داده شود به دنیا) بازگردیم، و اعمالی غیر از آنچه انجام می\u200cدادیم، انجام دهیم؟!» (ولی) آنها سرمایه وجود خود را از دست داده\u200cاند؛ و معبودهایی را که به دروغ ساخته بودند، همگی از نظرشان: گم می\u200cشوند. (نه راه بازگشتی دارند، و نه شفیعانی!)"
      },
      {
        "index": 54,
        "text": "پروردگار شما، خداوندی است که آسمانها و زمین را در شش روز [= شش دوران\u200c] آفرید؛ سپس به تدبیر جهان هستی پرداخت؛ با (پرده تاریک) شب، روز را می پوشاند؛ و شب به دنبال روز، به سرعت در حرکت است؛ و خورشید و ماه و ستارگان را آفرید، که مسخّر فرمان او هستند. آگاه باشید که آفرینش و تدبیر (جهان)، از آن او (و به فرمان او) ست! پر برکت (و زوال\u200cناپذیر) است خداوندی که پروردگار جهانیان است!"
      },
      {
        "index": 55,
        "text": "پروردگار خود را (آشکارا) از روی تضرّع، و در پنهانی، بخوانید! (و از تجاوز، دست بردارید که) او متجاوزان را دوست نمی\u200cدارد!"
      },
      {
        "index": 56,
        "text": "و در زمین پس از اصلاح آن فساد نکنید، و او را با بیم و امید بخوانید! (بیم از مسؤولیتها، و امید به رحمتش. و نیکی کنید) زیرا رحمت خدا به نیکوکاران نزدیک است!"
      },
      {
        "index": 57,
        "text": "او کسی است که بادها را بشارت دهنده در پیشاپیش (باران) رحمتش می\u200cفرستد؛ تا ابرهای سنگین\u200cبار را (بر دوش) کشند؛ (سپس) ما آنها را به سوی زمینهای مرده می\u200cفرستیم؛ و به وسیله آنها، آب (حیاتبخش) را نازل می\u200cکنیم؛ و با آن، از هرگونه میوه\u200cای (از خاک تیره) بیرون می\u200cآوریم؛ این گونه (که زمینهای مرده را زنده کردیم،) مردگان را (نیز در قیامت) زنده می\u200cکنیم، شاید (با توجه به این مثال) متذکّر شوید!"
      },
      {
        "index": 58,
        "text": "سرزمین پاکیزه) و شیرین)، گیاهش به فرمان پروردگار می\u200cروید؛ امّا سرزمینهای بد طینت (و شوره\u200cزار)، جز گیاه ناچیز و بی\u200cارزش، از آن نمی\u200cروید؛ این گونه آیات (خود) را برای آنها که شکرگزارند، بیان می\u200cکنیم!"
      },
      {
        "index": 59,
        "text": "ما نوح را به سوی قومش فرستادیم؛ او به آنان گفت: «ای قوم من! (تنها) خداوند یگانه را پرستش کنید، که معبودی جز او برای شما نیست! (و اگر غیر او را عبادت کنید،) من بر شما از عذاب روز بزرگی می\u200cترسم!»"
      },
      {
        "index": 60,
        "text": "(ولی) اشراف قومش به او گفتند: «ما تو را در گمراهی آشکاری می\u200cبینیم!»"
      },
      {
        "index": 61,
        "text": "گفت: «ای قوم من! هیچ گونه گمراهی در من نیست؛ ولی من فرستاده\u200cای از جانب پروردگار جهانیانم!"
      },
      {
        "index": 62,
        "text": "رسالتهای پروردگارم را به شما ابلاغ می\u200cکنم؛ و خیرخواه شما هستم؛ و از خداوند چیزهایی می\u200cدانم که شما نمی\u200cدانید."
      },
      {
        "index": 63,
        "text": "آیا تعجّب کرده\u200cاید که دستور آگاه کننده پروردگارتان به وسیله مردی از میان شما به شما برسد، تا (از عواقب اعمال خلاف) بیمتان دهد، و (در پرتو این دستور،) پرهیزگاری پیشه کنید و شاید مشمول رحمت (الهی) گردید؟!"
      },
      {
        "index": 64,
        "text": "امّا سرانجام او را تکذیب کردند؛ و ما او و کسانی را که با وی در کشتی بودند، رهایی بخشیدیم؛ و کسانی که آیات ما را تکذیب کردند، غرق کردیم؛ چه اینکه آنها گروهی نابینا (و کوردل) بودند."
      },
      {
        "index": 65,
        "text": "و به سوی قوم عاد، برادرشان «هود» را (فرستادیم)؛ گفت: «ای قوم من! (تنها) خدا را پرستش کنید، که جز او معبودی برای شما نیست! آیا پرهیزگاری پیشه نمی\u200cکنید؟!»"
      },
      {
        "index": 66,
        "text": "اشراف کافر قوم او گفتند: «ما تو را در سفاهت (و نادانی و سبک مغزی) می\u200cبینیم، و ما مسلّماً تو را از دروغگویان می\u200cدانیم!»"
      },
      {
        "index": 67,
        "text": "گرفت: «ای قوم من! هیچ گونه سفاهتی در من نیست؛ ولی فرستاده\u200cای از طرف پروردگار جهانیانم."
      },
      {
        "index": 68,
        "text": "رسالتهای پروردگارم را به شما ابلاغ می\u200cکنم؛ و من خیرخواه امینی برای شما هستم."
      },
      {
        "index": 69,
        "text": "آیا تعجّب کرده\u200cاید که دستور آگاه کننده پروردگارتان به وسیله مردی از میان شما به شما برسد تا (از مجازات الهی) بیمتان دهد؟! و به یاد آورید هنگامی که شما را جانشینان قوم نوح قرار داد؛ و شما را از جهت خلقت (جسمانی) گسترش (و قدرت) داد؛ پس نعمتهای خدا را به یاد آورید، شاید رستگار شوید!»"
      },
      {
        "index": 70,
        "text": "گفتند: «آیا به سراغ ما آمده\u200cای که تنها خدای یگانه را بپرستیم، و آنچه را پدران ما می\u200cپرستند، رها کنیم؟! پس اگر راست می\u200cگوئی آنچه را (از بلا و عذاب الهی) به ما وعده می\u200cدهی، بیاور»!"
      },
      {
        "index": 71,
        "text": "گفت: «پلیدی و غضب پروردگارتان، شما را فرا گرفته است! آیا با من در مورد نامهایی مجادله می\u200cکنید که شما و پدرانتان 0بعنوان معبود و خدا، بر بتها) گذارده\u200cاید، در حالی که خداوند هیچ دلیلی درباره آن نازل نکرده است؟! پس شما منتظر باشید، من هم با شما انتظار می\u200cکشم! (شما انتظار شکست من، و من انتظار عذاب الهی برای شما!)»"
      },
      {
        "index": 72,
        "text": "سرانجام، او و کسانی را که با او بودند، برحمت خود نجات بخشیدیم؛ و ریشه کسانی که آیات ما را تکذیب کردند و ایمان نیاوردند، قطع کردیم!"
      },
      {
        "index": 73,
        "text": "و به سوی (قوم) ثمود، برادرشان صالح را (فرستادیم)؛ گفت: «ای قوم من! (تنها) خدا را بپرستید، که جز او، معبودی برای شما نیست! دلیل روشنی از طرف پروردگارتان برای شما آمده: این «ناقه» الهی برای شما معجزه\u200cای است؛ او را به حال خود واگذارید که در زمین خدا (از علفهای بیابان) بخورد! و آن را آزار نرسانید، که عذاب دردناکی شما را خواهد گرفت!"
      },
      {
        "index": 74,
        "text": "و به خاطر بیاورید که شما را جانشینان قوم «عاد» قرار داد، و در زمین مستقر ساخت، که در دشتهایش، قصرها برای خود بنا می\u200cکنید؛ و در کوه\u200cها، برای خود خانه\u200cها می تراشید! بنابر این، نعمتهای خدا را متذکر شوید! و در زمین، به فساد نکوشید!»"
      },
      {
        "index": 75,
        "text": "(ولی) اشراف متکبر قوم او، به مستضعفانی که ایمان آورده بودند، گفتند: «آیا (براستی) شما یقین دارید که صالح از طرف پروردگارش فرستاده شده است؟!» آنها گفتند: «ما به آنچه او بدان مأموریت یافته، ایمان آورده\u200cایم.»"
      },
      {
        "index": 76,
        "text": "متکبران گفتند: «(ولی) ما به آنچه شما به آن ایمان آورده\u200cاید، کافریم!»"
      },
      {
        "index": 77,
        "text": "سپس «ناقه» را پی کردند، و از فرمان پروردگارشان سرپیچیدند؛ و گفتند: «ای صالح! اگر تو از فرستادگان (خدا) هستی، آنچه ما را با آن تهدید می\u200cکنی، بیاور!»"
      },
      {
        "index": 78,
        "text": "سرانجام زمین لرزه آنها را فرا گرفت؛ و صبحگاهان، (تنها) جسم بی\u200cجانشان در خانه\u200cهاشان باقی مانده بود."
      },
      {
        "index": 79,
        "text": "(صالح) از آنها روی برتافت؛ و گفت: «ای قوم! من رسالت پروردگارم را به شما ابلاغ کردم، و شرط خیرخواهی را انجام دادم، ولی (چه کنم که) شما خیرخواهان را دوست ندارید!»"
      },
      {
        "index": 80,
        "text": "و (به خاطر آورید) لوط را، هنگامی که به قوم خود گفت: «آیا عمل بسیار زشتی را انجام می\u200cدهید که هیچیک از جهانیان، پیش از شما انجام نداده است؟!"
      },
      {
        "index": 81,
        "text": "آیا شما از روی شهوت به سراغ مردان می\u200cروید، نه زنان؟! شما گروه اسرافکار (و منحرفی) هستید!"
      },
      {
        "index": 82,
        "text": "ولی پاسخ قومش چیزی جز این نبود که گفتند: «اینها را از شهر و دیار خود بیرون کنید، که اینها مردمی هستند که پاکدامنی را می\u200cطلبند (و با ما همصدا نیستند!)»"
      },
      {
        "index": 83,
        "text": "(چون کار به اینجا رسید،) ما او و خاندانش را رهایی بخشیدیم؛ جز همسرش، که از بازماندگان (در شهر) بود."
      },
      {
        "index": 84,
        "text": "و (سپس چنان) بارانی (از سنگ) بر آنها فرستادیم؛ (که آنها را در هم کوبید و نابود ساخت.) پس بنگر سرانجام کار مجرمان چه شد!"
      },
      {
        "index": 85,
        "text": "و به سوی مدین، برادرشان شعیب را (فرستادیم)؛ گفت: «ای قوم من! خدا را بپرستید، که جز او معبودی ندارید! دلیل روشنی از طرف پروردگارتان برای شما آمده است؛ بنابر این، حق پیمانه و وزن را ادا کنید! و از اموال مردم چیزی نکاهید! و در روی زمین، بعد از آنکه (در پرتو ایمان و دعوت انبیاء) اصلاح شده است، فساد نکنید! این برای شما بهتر است اگر با ایمان هستید!"
      },
      {
        "index": 86,
        "text": "و بر سر هر راه ننشینید که (مردم با ایمان را) تهدید کنید و مؤمنان را از راه خدا باز دارید، و با (القای شبهات،) آن را کج و معوج نشان دهید! و به خاطر بیاورید زمانی را که اندک بودید، و او شما را فزونی داد! و بنگرید سرانجام مفسدان چگونه بود!"
      },
      {
        "index": 87,
        "text": "و اگر گروهی از شما به آنچه من به آن فرستاده شده\u200cام ایمان آورده\u200cاند، و گروهی ایمان نیاورده\u200cاند، صبر کنید تا خداوند میان ما داوری کند، که او بهترین داوران است!"
      },
      {
        "index": 88,
        "text": "اشراف زورمند و متکبّر از قوم او گفتند: «ای شعیب! به یقین، تو و کسانی را که به تو ایمان آورده\u200cاند، از شهر و دیار خود بیرون خواهیم کرد، یا به آیین ما بازگردید!» کفت: «آیا (می\u200cخواهید ما را بازگردانید) اگر چه مایل نباشیم؟!"
      },
      {
        "index": 89,
        "text": "اگر ما به آیین شما بازگردیم، بعد از آنکه خدا ما را از آن نجات بخشیده، به خدا دروغ بسته\u200cایم؛ و شایسته نیست که ما به آن بازگردیم مگر اینکه خدایی که پروردگار ماست بخواهد؛ علم پروردگار ما، به همه چیز احاطه دارد. تنها بر خدا توکل کرده\u200cایم. پروردگارا! میان ما و قوم ما بحق داوری کن، که تو بهترین داورانی!»"
      },
      {
        "index": 90,
        "text": "اشراف زورمند از قوم او که کافر شده بودند گفتند: «اگر از شعیب پیروی کنید، شما هم زیانکار خواهید شد!»"
      },
      {
        "index": 91,
        "text": "سپس زمین لرزه آنها را فرا گرفت؛ و صبحگاهان بصورت اجسادی بی\u200cجان در خانه\u200cهاشان مانده بودند."
      },
      {
        "index": 92,
        "text": "آنها که شعیب را تکذیب کردند، (آنچنان نابود شدند که) گویا هرگز در آن (خانه\u200cها) سکونت نداشتند! آنها که شعیب را تکذیب کردند، زیانکار بودند!"
      },
      {
        "index": 93,
        "text": "سپس از آنان روی برتافت و گفت: «ای قوم من! من رسالتهای پروردگارم را به شما ابلاغ کردم و برای شما خیرخواهی نمودم؛ با این حال، چگونه بر حال قوم بی\u200cایمان تأسف بخورم؟!»"
      },
      {
        "index": 94,
        "text": "و ما در هیچ شهر و آبادی پیامبری نفرستادیم مگر اینکه اهل آن را به ناراحتیها و خسارتها گرفتار ساختیم؛ شاید (به خود آیند، و به سوی خدا) بازگردند و تضرع کنند!"
      },
      {
        "index": 95,
        "text": "سپس (هنگامی که این هشدارها در آنان اثر نگذاشت)، نیکی (و فراوانی نعمت و رفاه) را به جای بدی (و ناراحتی و گرفتاری) قرار دادیم؛ آنچنان که فزونی گرفتند، (و همه\u200cگونه نعمت و برکت یافتند، و مغرور شدند،) و گفتند: «(تنها ما نبودیم که گرفتار این مشکلات شدیم؛) به پدران ما نیز ناراحتیهای جسمی و مالی رسید.» چون چنین شد، آنها را ناگهان (به سبب اعمالشان) گرفتیم (و مجازات کردیم)، در حالی که نمی\u200cفهمیدند."
      },
      {
        "index": 96,
        "text": "و اگر اهل شهرها و آبادیها، ایمان می\u200cآوردند و تقوا پیشه می\u200cکردند، برکات آسمان و زمین را بر آنها می\u200cگشودیم؛ ولی (آنها حق را) تکذیب کردند؛ ما هم آنان را به کیفر اعمالشان مجازات کردیم."
      },
      {
        "index": 97,
        "text": "آیا اهل این آبادیها، از این ایمنند که عذاب ما شبانه به سراغ آنها بیاید در حالی که در خواب باشند؟!"
      },
      {
        "index": 98,
        "text": "آیا اهل این آبادیها، از این ایمنند که عذاب ما هنگام روز به سراغشان بیاید در حالی که سرگرم بازی هستند؟!"
      },
      {
        "index": 99,
        "text": "آیا آنها خود را از مکر الهی در امان می\u200cدانند؟! در حالی که جز زیانکاران، خود را از مکر (و مجازات) خدا ایمن نمی\u200cدانند!"
      },
      {
        "index": 100,
        "text": "آیا کسانی که وارث روی زمین بعد از صاحبان آن می\u200cشوند، عبرت نمی\u200cگیرند که اگر بخواهیم، آنها را نیز به گناهانشان هلاک می\u200cکنیم، و بر دلهایشان مهر می\u200cنهیم تا (صدای حق را) نشنوند؟!"
      },
      {
        "index": 101,
        "text": "اینها، شهرها و آبادیهایی است که قسمتی از اخبار آن را برای تو شرح می\u200cدهیم؛ پیامبرانشان دلایل روشن برای آنان آوردند؛ (ولی آنها چنان لجوج بودند که) به آنچه قبلاً تکذیب کرده بودند، ایمان نمی\u200cآوردند! این\u200cگونه خداوند بر دلهای کافران مهر می\u200cنهد (و بر اثر لجاجت و ادامه گناه، حس تشخیصشان را سلب می\u200cکند)!"
      },
      {
        "index": 102,
        "text": "و بیشتر آنها را بر سر پیمان خود نیافتیم؛ (بلکه) اکثر آنها را فاسق و گنهکار یافتیم!"
      },
      {
        "index": 103,
        "text": "سپس بدنبال آنها [= پیامبران پیشین\u200c] موسی را با آیات خویش به سوی فرعون و اطرافیان او فرستادیم؛ اما آنها (با عدم پذیرش)، به آن (آیات) ظلم کردند. ببین عاقبت مفسدان چگونه بود!"
      },
      {
        "index": 104,
        "text": "و موسی گفت: «ای فرعون! من فرستاده\u200cای از سوی پروردگار جهانیانم."
      },
      {
        "index": 105,
        "text": "سزاوار است که بر خدا جز حق نگویم. من دلیل روشنی از پروردگارتان برای شما آورده\u200cام؛ پس بنی اسرائیل را با من بفرست!»"
      },
      {
        "index": 106,
        "text": "(فرعون) گفت: «اگر نشانه\u200cای آورده\u200cای، نشان بده اگر از راستگویانی!»"
      },
      {
        "index": 107,
        "text": "(موسی) عصای خود را افکند؛ ناگهان اژدهای آشکاری شد!"
      },
      {
        "index": 108,
        "text": "و دست خود را (از گریبان) بیرون آورد؛ سفید (و درخشان) برای بینندگان بود!"
      },
      {
        "index": 109,
        "text": "اطرافیان فرعون گفتند: «بی\u200cشک، این ساحری ماهر و دانا است!"
      },
      {
        "index": 110,
        "text": "می\u200cخواهد شما را از سرزمینتان بیرون کند؛ (نظر شما چیست، و) در برابر او چه دستوری دارید؟»"
      },
      {
        "index": 111,
        "text": "(سپس به فرعون) گفتند: «(کار) او و برادرش را به تأخیر انداز، و جمع\u200cآوری\u200cکنندگان را به همه شهرها بفرست..."
      },
      {
        "index": 112,
        "text": "تا هر ساحر دانا (و کارآزموده\u200cای) را به خدمت تو بیاورند!»"
      },
      {
        "index": 113,
        "text": "ساحران نزد فرعون آمدند و گفتند: «آیا اگر ما پیروز گردیم، اجر و پاداش مهمی خواهیم داشت؟!»"
      },
      {
        "index": 114,
        "text": "گفت: «آری، و شما از مقربان خواهید بود!»"
      },
      {
        "index": 115,
        "text": "(روز مبارزه فرا رسید. ساحران) گفتند: «ای موسی! یا تو (وسایل سحرت را) بیفکن، یا ما می\u200cافکنیم!»"
      },
      {
        "index": 116,
        "text": "گفت: «شما بیفکنید!» و هنگامی (که وسایل سحر خود را) افکندند، مردم را چشم\u200cبندی کردند و ترساندند؛ و سحر عظیمی پدید آوردند."
      },
      {
        "index": 117,
        "text": "(ما) به موسی وحی کردیم که: «عصای خود را بیفکن!» ناگهان (بصورت مار عظیمی در آمد که) وسایل دروغین آنها را بسرعت برمی\u200cگرفت."
      },
      {
        "index": 118,
        "text": "(در این هنگام،) حق آشکار شد؛ و آنچه آنها ساخته بودند، باطل گشت."
      },
      {
        "index": 119,
        "text": "و در آنجا (همگی) مغلوب شدند؛ و خوار و کوچک گشتند."
      },
      {
        "index": 120,
        "text": "و ساحران (بی\u200cاختیار) به سجده افتادند."
      },
      {
        "index": 121,
        "text": "و گفتند: «ما به پروردگار جهانیان ایمان آوردیم؛"
      },
      {
        "index": 122,
        "text": "پروردگار موسی و هارون!»"
      },
      {
        "index": 123,
        "text": "فرعون گفت: «آیا پیش از آنکه به شما اجازه دهم، به او ایمان آوردید؟! حتماً این نیرنگ و توطئه\u200cای است که در این شهر (و دیار) چیده\u200cاید، تا اهلش را از آن بیرون کنید؛ ولی بزودی خواهید دانست!"
      },
      {
        "index": 124,
        "text": "سوگند می\u200cخورم که دستها و پاهای شما را بطور مخالف [= دست راست با پای چپ، یا دست چپ با پای راست\u200c] قطع می\u200cکنم؛ سپس همگی را به دار می\u200cآویزم!"
      },
      {
        "index": 125,
        "text": "(ساحران) گفتند: «(مهم نیست،) ما به سوی پروردگارمان بازمی\u200cگردیم!"
      },
      {
        "index": 126,
        "text": "انتقام تو از ما، تنها بخاطر این است که ما به آیات پروردگار خویش -هنگامی که به سراغ ما آمد- ایمان آوردیم. بار الها! صبر و استقامت بر ما فرو ریز! (و آخرین درجه شکیبائی را به ما مرحمت فرما!) و ما را مسلمان بمیران!»"
      },
      {
        "index": 127,
        "text": "و اشراف قوم فرعون (به او) گفتند: «آیا موسی و قومش را رها می\u200cکنی که در زمین فساد کنند، و تو و خدایانت را رها سازد؟!» گفت: «بزودی پسرانشان را می\u200cکشیم، و دخترانشان را زنده نگه می\u200cداریم (تا به ما خدمت کنند)؛ و ما بر آنها کاملاً مسلّطیم!»"
      },
      {
        "index": 128,
        "text": "موسی به قوم خود گفت: «از خدا یاری جویید، و استقامت پیشه کنید، که زمین از آن خداست، و آن را به هر کس از بندگانش که بخواهد، واگذار می\u200cکند؛ و سرانجام (نیک) برای پرهیزکاران است!»"
      },
      {
        "index": 129,
        "text": "گفتند: «پیش از آنکه به سوی ما بیایی آزار دیدیم، (هم اکنون) پس از آمدنت نیز آزار می\u200cبینیم! (کی این آزارها سر خواهد آمد؟)» گفت: «امید است پروردگارتان دشمن شما را هلاک کند، و شما را در زمین جانشین (آنها) سازد، و بنگرد چگونه عمل می\u200cکنید!»"
      },
      {
        "index": 130,
        "text": "و ما نزدیکان فرعون (و قوم او) را به خشکسالی و کمبود میوه\u200cها گرفتار کردیم، شاید متذکر گردند!"
      },
      {
        "index": 131,
        "text": "(اما آنها نه تنها پند نگرفتند، بلکه) هنگامی که نیکی (و نعمت) به آنها می\u200cرسید، می\u200cگفتند: «بخاطر خود ماست.» ولی موقعی که بدی (و بلا) به آنها می\u200cرسید، می\u200cگفتند: «از شومی موسی و کسان اوست»! آگاه باشید سرچشمه همه اینها، نزد خداست؛ ولی بیشتر آنها نمی\u200cدانند!"
      },
      {
        "index": 132,
        "text": "و گفتند: «هر زمان نشانه و معجزه\u200cای برای ما بیاوری که سحرمان کنی، ما به تو ایمان نمی\u200cآوریم!»"
      },
      {
        "index": 133,
        "text": "سپس (بلاها را پشت سر هم بر آنها نازل کردیم:) طوفان و ملخ و آفت گیاهی و قورباغه\u200cها و خون را -که نشانه\u200cهایی از هم جدا بودند- بر آنها فرستادیم؛ (ولی باز بیدار نشدند، و) تکبر ورزیدند، و جمعیّت گنهکاری بودند!"
      },
      {
        "index": 134,
        "text": "هنگامی که بلا بر آنها مسلط می\u200cشد، می\u200cگفتند: «ای موسی! از خدایت برای ما بخواه به عهدی که با تو کرده، رفتار کند! اگر این بلا را از ما مرتفع سازی، قطعاً به تو ایمان می\u200cآوریم، و بنی اسرائیل را با تو خواهیم فرستاد!»"
      },
      {
        "index": 135,
        "text": "اما هنگامی که بلا را، پس از مدت معینی که به آن می\u200cرسیدند، از آنها برمی\u200cداشتیم، پیمان خویش را می\u200cشکستند!"
      },
      {
        "index": 136,
        "text": "سرانجام از آنها انتقام گرفتیم، و آنان را در دریا غرق کردیم؛ زیرا آیات ما را تکذیب کردند، و از آن غافل بودند."
      },
      {
        "index": 137,
        "text": "و مشرقها و مغربهای پر برکت زمین را به آن قومِ به ضعف کشانده شده (زیر زنجیر ظلم و ستم)، واگذار کردیم؛ و وعده نیک پروردگارت بر بنی اسرائیل، بخاطر صبر و استقامتی که به خرج دادند، تحقّق یافت؛ و آنچه فرعون و فرعونیان (از کاخهای مجلّل) می\u200cساختند، و آنچه از باغهای داربست\u200cدار فراهم ساخته بودند، در هم کوبیدیم!"
      },
      {
        "index": 138,
        "text": "و بنی اسرائیل را (سالم) از دریا عبور دادیم؛ (ناگاه) در راه خود به گروهی رسیدند که اطراف بتهایشان، با تواضع و خضوع، گرد آمده بودند. (در این هنگام، بنی اسرائیل) به موسی گفتند: «تو هم برای ما معبودی قرار ده، همان\u200cگونه که آنها معبودان (و خدایانی) دارند!» گفت: «شما جمعیّتی جاهل و نادان هستید!"
      },
      {
        "index": 139,
        "text": "اینها (را که می\u200cبینید)، سرانجام کارشان نابودی است؛ و آنچه انجام می\u200cدهند، باطل (و بیهوده) است."
      },
      {
        "index": 140,
        "text": "(سپس) گفت: «آیا غیر از خداوند، مبعودی برای شما بطلبم؟! خدایی که شما را بر جهانیان (و مردم عصرتان) برتری داد!»"
      },
      {
        "index": 141,
        "text": "(به خاطر بیاورید) زمانی را که از (چنگال) فرعونیان نجاتتان بخشیدیم! آنها که پیوسته شما را شکنجه می\u200cدادند، پسرانتان را می\u200cکشتند، و زنانتان را (برای خدمتگاری) زنده می\u200cگذاشتند؛ و در این، آزمایش بزرگی از سوی خدا برای شما بود."
      },
      {
        "index": 142,
        "text": "و ما با موسی، سی شب وعده گذاشتیم؛ سپس آن را با ده شب (دیگر) تکمیل نمودیم؛ به این ترتیب، میعاد پروردگارش (با او)، چهل شب تمام شد. و موسی به برادرش هارون گفت: «جانشین من در میان قومم باش. و (آنها) را اصلاح کن! و از روش مفسدان، پیروی منما!»"
      },
      {
        "index": 143,
        "text": "و هنگامی که موسی به میعادگاه ما آمد، و پروردگارش با او سخن گفت، عرض کرد: «پروردگارا! خودت را به من نشان ده، تا تو را ببینم!» گفت: «هرگز مرا نخواهی دید! ولی به کوه بنگر، اگر در جای خود ثابت ماند، مرا خواهی دید!» اما هنگامی که پروردگارش بر کوه جلوه کرد، آن را همسان خاک قرار داد؛ و موسی مدهوش به زمین افتاد. چون به هوش آمد، عرض کرد: «خداوندا! منزهی تو (از اینکه با چشم تو را ببینم)! من به سوی تو بازگشتم! و من نخستین مؤمنانم!»"
      },
      {
        "index": 144,
        "text": "(خداوند) فرمود: «ای موسی! من تو را با رسالتهای خویش، و با سخن\u200cگفتنم (با تو)، بر مردم برتری دادم و برگزیدم؛ پس آنچه را به تو داده\u200cام بگیر و از شکرگزاران باش!»"
      },
      {
        "index": 145,
        "text": "و برای او در الواح اندرزی از هر موضوعی نوشتیم؛ و بیانی از هر چیز کردیم -«پس آن را با جدّیت بگیر! و به قوم خود بگو: به نیکوترین آنها عمل کنند! (و آنها که به مخالفت برخیزند، کیفرشان دوزخ است؛) و بزودی جایگاه فاسقان را به شما نشان خواهم داد!»"
      },
      {
        "index": 146,
        "text": "بزودی کسانی را که در روی زمین بناحق تکبّر می\u200cورزند، از (ایمان به) آیات خود، منصرف می\u200cسازم! آنها چنانند که اگر هر آیه و نشانه\u200cای را ببینند، به آن ایمان نمی\u200cآورند؛ اگر راه هدایت را ببینند، آن را راه خود انتخاب نمی\u200cکنند؛ و اگر طریق گمراهی را ببینند، آن را راه خود انتخاب می\u200cکنند! (همه اینها) بخاطر آن است که آیات ما را تکذیب کردند، و از آن غافل بودند!"
      },
      {
        "index": 147,
        "text": "و کسانی که آیات، و دیدار رستاخیز را تکذیب (و انکار) کنند، اعمالشان نابود می گردد؛ آیا جز آنچه را عمل می\u200cکردند پاداش داده می\u200cشوند؟!"
      },
      {
        "index": 148,
        "text": "قوم موسی بعد (از رفتن) او (به میعادگاه خدا)، از زیورهای خود گوساله\u200cای ساختند؛ جسد بی\u200cجانی که صدای گوساله داشت! آیا آنها نمی\u200cدیدند که با آنان سخن نمی\u200cگوید، و به راه (راست) هدایتشان نمی\u200cکند؟! آن را (خدای خود) انتخاب کردند، و ظالم بودند!"
      },
      {
        "index": 149,
        "text": "و هنگامی که حقیقت به دستشان افتاد، و دیدند گمراه شده\u200cاند، گفتند: «اگر پروردگارمان به ما رحم نکند، و ما را نیامرزد، بطور قطع از زیانکاران خواهیم بود!»"
      },
      {
        "index": 150,
        "text": "و هنگامی که موسی خشمگین و اندوهناک به سوی قوم خود بازگشت، گفت: «پس از من، بد جانشینانی برایم بودید (و آیین مرا ضایع کردید)! آیا درمورد فرمان پروردگارتان (و تمدید مدّت میعاد او)، عجله نمودید (و زود قضاوت کردید؟!)» سپس الواح را افکند، و سر برادر خود را گرفت (و با عصبانیت) به سوی خود کشید؛ او گفت: «فرزند مادرم! این گروه، مرا در فشار گذاردند و ناتوان کردند؛ و نزدیک بود مرا بکشند، پس کاری نکن که دشمنان مرا شماتت کنند و مرا با گروه ستمکاران قرار مده!»"
      },
      {
        "index": 151,
        "text": "(موسی) گفت: «پروردگارا! من و برادرم را بیامرز، و ما را در رحمت خود داخل فرما، و تو مهربانترین مهربانانی!»"
      },
      {
        "index": 152,
        "text": "کسانی که گوساله را (معبود خود) قرار دادند، بزودی خشم پروردگارشان، و ذلّت در زندگی دنیا به آنها می\u200cرسد؛ و اینچنین، کسانی را که (بر خدا) افترا می\u200cبندند، کیفر می دهیم!"
      },
      {
        "index": 153,
        "text": "و آنها که گناه کردند، و بعد از آن توبه نمودند و ایمان آوردند، (امید عفو او را دارند؛ زیرا) پروردگار تو، در پی این کار، آمرزنده و مهربان است."
      },
      {
        "index": 154,
        "text": "هنگامی که خشم موسی فرو نشست؛ الواح (تورات) را برگرفت؛ و در نوشته\u200cهای آن، هدایت و رحمت برای کسانی بود که از پروردگار خویش می\u200cترسند (و از مخالفت فرمانش بیم دارند)."
      },
      {
        "index": 155,
        "text": "موسی از قوم خود، هفتاد تن از مردان را برای میعادگاه ما برگزید؛ و هنگامی که زمین\u200cلرزه آنها را فرا گرفت (و هلاک شدند)، گفت: «پروردگارا! اگر می\u200cخواستی، می توانستی آنها و مرا پیش از این نیز هلاک کنی! آیا ما را به آنچه سفیهانمان انجام داده\u200cاند، (مجازات و) هلاک می\u200cکنی؟! این، جز آزمایش تو، چیز دیگر نیست؛ که هر کس را بخواهی (و مستحق بدانی)، به وسیله آن گمراه می\u200cسازی؛ و هر کس را بخواهی (و شایسته ببینی)، هدایت می\u200cکنی! تو ولیّ مایی، و ما را بیامرز، بر ما رحم کن، و تو بهترین آمرزندگانی!"
      },
      {
        "index": 156,
        "text": "و برای ما، در این دنیا و سرای دیگر، نیکی مقرّر فرما؛ چه اینکه ما به سوی تو بازگشت کرده\u200cایم! «(خداوند در برابر این تقاضا، به موسی) گفت:» مجازاتم را به هر کس بخواهم می\u200cرسانم؛ و رحمتم همه چیز را فراگرفته؛ و آن را برای آنها که تقوا پیشه کنند، و زکات را بپردازند، و آنها که به آیات ما ایمان می\u200cآورند، مقرّر خواهم داشت!"
      },
      {
        "index": 157,
        "text": "همانها که از فرستاده (خدا)، پیامبر «امّی» پیروی می\u200cکنند؛ پیامبری که صفاتش را، در تورات و انجیلی که نزدشان است، می\u200cیابند؛ آنها را به معروف دستور می\u200cدهد، و از منکر باز میدارد؛ اشیار پاکیزه را برای آنها حلال می\u200cشمرد، و ناپاکیها را تحریم می کند؛ و بارهای سنگین، و زنجیرهایی را که بر آنها بود، (از دوش و گردنشان) بر می\u200cدارد، پس کسانی که به او ایمان آوردند، و حمایت و یاریش کردند، و از نوری که با او نازل شده پیروی نمودند، آنان رستگارانند."
      },
      {
        "index": 158,
        "text": "بگو: «ای مردم! من فرستاده خدا به سوی همه شما هستم؛ همان خدایی که حکومت آسمانها و زمین، از آن اوست؛ معبودی جز او نیست؛ زنده می\u200cکند و می\u200cمیراند؛ پس ایمان بیاورید به خدا و فرستاده\u200cاش، آن پیامبر درس نخوانده\u200cای که به خدا و کلماتش ایمان دارد؛ و از او پیروی کنید تا هدایت یابید!»"
      },
      {
        "index": 159,
        "text": "و از قوم موسی، گروهی هستند که به سوی حق هدایت می\u200cکنند؛ و به حق و عدالت حکم می\u200cنمایند."
      },
      {
        "index": 160,
        "text": "ما آنها را به دوازده گروه -که هر یک شاخه\u200cای (از دودمان اسرائیل) بود - تقسیم کردیم. و هنگامی که قوم موسی (در بیابان) از او تقاضای آب کردند، به او وحی فرستادیم که: «عصای خود را بر سنگ بزن!» ناگهان دوازده چشمه از آن بیرون جست؛ آنچنان که هر گروه، چشمه و آبشخور خود را می\u200cشناخت. و ابر را بر سر آنها سایبان ساختیم؛ و بر آنها «مَن» و «سَلوی» فرستادیم؛ (و به آنان گفتیم:) از روزیهای پاکیزه\u200cای که به شما داده\u200cایم، بخورید! (و شکر خدا را بجا آورید! آنها نافرمانی و ستم کردند؛ ولی) به ما ستم نکردند، لکن به خودشان ستم می\u200cنمودند."
      },
      {
        "index": 161,
        "text": "و (به خاطر بیاورید) هنگامی را که به آنها گفته شد: «در این شهر [= بیت المقدّس] ساکن شوید، و از هر جا (و به هر کیفیت) بخواهید، از آن بخورید (و بهره گیرید)! و بگویید: خداوندا! گناهان ما را بریز! و از درِ (بیت المقدس) با تواضع وارد شوید! که اگر چنین کنید، گناهان شما را می\u200cبخشم؛ و نیکوکاران را پاداش بیشتر خواهیم داد.»"
      },
      {
        "index": 162,
        "text": "اما ستمگران آنها، این سخن (و آن فرمانها) را، بغیر آنچه به آنها گفته شده بود، تغییر دادند؛ از این\u200cرو بخاطر ستمی که روا میداشتند، بلایی از آسمان بر آنها فرستادیم (و مجازاتشان کردیم)."
      },
      {
        "index": 163,
        "text": "و از آنها درباره (سرگذشت) شهری که در ساحل دریا بود بپرس! زمانی که آنها در روزهای شنبه، تجاوز (و نافرمانی) خدا می\u200cکردند؛ همان هنگام که ماهیانشان، روز شنبه (که روز تعطیل و استراحت و عبادت بود، بر سطح آب،) آشکار می\u200cشدند؛ امّا در غیر روز شنبه، به سراغ آنها نمی\u200cآمدند؛ این چنین آنها را به چیزی آزمایش کردیم که نافرمانی می\u200cکردند!"
      },
      {
        "index": 164,
        "text": "و (به یاد آر) هنگامی را که گروهی از آنها (به گروه دیگر) گفتند: «چرا جمعی (گنهکار) را اندرز می\u200cدهید که سرانجام خداوند آنها را هلاک خواهد کرد، یا به عذاب شدیدی گرفتار خواهد ساخت؟! (آنها را به حال خود واگذارید تا نابود شوند!)» گفتند: «(این اندرزها،) برای اعتذار (و رفع مسؤولیت) در پیشگاه پروردگار شماست؛ بعلاوه شاید آنها (بپذیرند، و از گناه باز ایستند، و) تقوا پیشه کنند!»"
      },
      {
        "index": 165,
        "text": "امّا هنگامی که تذکراتی را که به آنها داده شده بود فراموش کردند، (لحظه عذاب فرا رسید؛ و) نهی\u200cکنندگان از بدی را رهایی بخشیدیم؛ و کسانی را که ستم کردند، بخاطر نافرمانیشان به عذاب شدیدی گرفتار ساختیم."
      },
      {
        "index": 166,
        "text": "(آری،) هنگامی که در برابر آنچه از آن نهی شده بودند سرکشی کردند، به آنها گفتیم: «به شکل میمونهایی طردشده در آیید!»"
      },
      {
        "index": 167,
        "text": "و (نیز به خاطر بیاور) هنگامی را که پروردگارت اعلام کرد: تا دامنه قیامت، کسی را بر آنها مسلّط خواهد ساخت که همواره آنها را در عذاب سختی قرار دهد؛ زیرا پروردگارت مجازاتش سریع، (و در عین حال، نسبت به توبه\u200cکاران) آمرزنده و مهربان است."
      },
      {
        "index": 168,
        "text": "و آنها را در زمین بصورت گروه\u200cهایی، پراکنده ساختیم؛ گروهی از آنها صالح، و گروهی ناصالحند. و آنها را با نیکی\u200cها و بدی\u200cها آزمودیم، شاید بازگردند!"
      },
      {
        "index": 169,
        "text": "پس از آنها، فرزندانی جای آنها را گرفتند که وارث کتاب (آسمانی، تورات) شدند؛ (امّا با این حال،) متاع این دنیای پست را گرفته، (بر اطاعت فرمان خدا ترجیح می\u200cدهند) و می\u200cگویند: «(اگر ما گنهکاریم توبه می\u200cکنیم و) بزودی بخشیده خواهیم شد!» اما اگر متاع دیگری همانند آن به دستشان بیفتد، آن را (نیز) می\u200cگیرند، (و باز حکم خدا را پشت سر می\u200cافکنند.) آیا پیمان کتاب (خدا) از آنها گرفته نشده که بر خدا (دروغ نبندند، و) جز حق نگویند، و آنان بارها آنرا خوانده\u200cاند؟! و سرای آخرت برای پرهیزگاران بهتر است، آیا نمی\u200cفهمید؟!"
      },
      {
        "index": 170,
        "text": "و آنها که به کتاب (خدا) تمسّک جویند، و نماز را برپا دارند، (پاداش بزرگی خواهند داشت؛ زیرا) ما پاداش مصلحان را ضایع نخواهیم کرد!"
      },
      {
        "index": 171,
        "text": "و (نیز به خاطر بیاور) هنگامی که کوه را همچون سایبانی بر فراز آنها بلند کردیم، آنچنان که گمان کردند بر آنان فرود می\u200cآمد؛ (و در همین حال، از آنها پیمان گرفتیم و گفتیم:) آنچه را (از احکام و دستورها) به شما داده\u200cایم، با قوّت (و جدیت) بگیرید! و آنچه در آن است، به یاد داشته باشید، (و عمل کنید،) تا پرهیزگار شوید!"
      },
      {
        "index": 172,
        "text": "و (به خاطر بیاور) زمانی را که پروردگارت از پشت و صلب فرزندان آدم، ذریه آنها را برگرفت؛ و آنها را گواه بر خویشتن ساخت؛ (و فرمود:) «آیا من پروردگار شما نیستم؟» گفتند: «آری، گواهی می\u200cدهیم!» (چنین کرد مبادا) روز رستاخیز بگویید: «ما از این، غافل بودیم؛ (و از پیمان فطری توحید بی\u200cخبر ماندیم)»!"
      },
      {
        "index": 173,
        "text": "یا بگویید: «پدرانمان پیش از ما مشرک بودند، ما هم فرزندانی بعد از آنها بودیم؛ (و چاره\u200cای جز پیروی از آنان نداشتیم؛) آیا ما را به آنچه باطل\u200cگرایان انجام دادند مجازات می\u200cکنی؟!»"
      },
      {
        "index": 174,
        "text": "این گونه، آیات را توضیح می\u200cدهیم؛ و شاید به سوی حق بازگردند (و بدانند ندای توحید در درون جانشان، از روز نخست بوده است)!"
      },
      {
        "index": 175,
        "text": "و بر آنها بخوان سرگذشت آن کس را که آیات خود را به او دادیم؛ ولی (سرانجام) خود را از آن تهی ساخت و شیطان در پی او افتاد، و از گمراهان شد!"
      },
      {
        "index": 176,
        "text": "و اگر می\u200cخواستیم، (مقام) او را با این آیات (و علوم و دانشها) بالا می\u200cبردیم؛ (اما اجبار، بر خلاف سنت ماست؛ پس او را به حال خود رها کردیم) و او به پستی گرایید، و از هوای نفس پیروی کرد! مثل او همچون سگ (هار) است که اگر به او حمله کنی، دهانش را باز، و زبانش را برون می\u200cآورد، و اگر او را به حال خود واگذاری، باز همین کار را می\u200cکند؛ (گویی چنان تشنه دنیاپرستی است که هرگز سیراب نمی\u200cشود! (این مثل گروهی است که آیات ما را تکذیب کردند؛ این داستانها را (برای آنها) بازگو کن، شاید بیندیشند (و بیدار شوند)!"
      },
      {
        "index": 177,
        "text": "چه بد مثلی دارند گروهی که آیات ما را تکذیب کردند؛ و آنها تنها به خودشان ستم می\u200cنمودند!"
      },
      {
        "index": 178,
        "text": "آن کس را که خدا هدایت کند، هدایت یافته (واقعی) اوست؛ و کسانی را که (بخاطر اعمالشان) گمراه سازد، زیانکاران (واقعی) آنها هستند!"
      },
      {
        "index": 179,
        "text": "به یقین، گروه بسیاری از جن و انس را برای دوزخ آفریدیم؛ آنها دلها [= عقلها] یی دارند که با آن (اندیشه نمی\u200cکنند، و) نمی\u200cفهمند؛ و چشمانی که با آن نمی\u200cبینند؛ و گوشهایی که با آن نمی\u200cشنوند؛ آنها همچون چهارپایانند؛ بلکه گمراهتر! اینان همان غافلانند (چرا که با داشتن همه\u200cگونه امکانات هدایت، باز هم گمراهند)!"
      },
      {
        "index": 180,
        "text": "و برای خدا، نامهای نیک است؛ خدا را به آن (نامها) بخوانید! و کسانی را که در اسماء خدا تحریف می\u200cکنند (و بر غیر او می\u200cنهند، و شریک برایش قائل می\u200cشوند)، رها سازید! آنها بزودی جزای اعمالی را که انجام می\u200cدادند، می\u200cبینند!"
      },
      {
        "index": 181,
        "text": "و از آنها که آفریدیم، گروهی بحق هدایت می\u200cکنند، و بحق اجرای عدالت می\u200cنمایند."
      },
      {
        "index": 182,
        "text": "و آنها که آیات ما را تکذیب کردند، به تدریج از جائی که نمی\u200cدانند، گرفتار مجازاتشان خواهیم کرد."
      },
      {
        "index": 183,
        "text": "و به آنها مهلت می\u200cدهم (تا مجازاتشان دردناکتر باشد)؛ زیرا طرح و نقشه من، قوی (و حساب شده) است. (و هیچ کس را قدرت فرار از آن نیست.)"
      },
      {
        "index": 184,
        "text": "آیا فکر نکردند که همنشین آنها [= پیامبر] هیچ\u200cگونه (اثری از) جنون ندارد؟! (پس چگونه چنین نسبت ناروایی به او می\u200cدهند؟!) او فقط بیم دهنده آشکاری است (که مردم را متوجه وظایفشان می\u200cسازد)."
      },
      {
        "index": 185,
        "text": "آیا در حکومت و نظام آسمانها و زمین، و آنچه خدا آفریده است، (از روی دقت و عبرت) نظر نیفکندند؟! (و آیا در این نیز اندیشه نکردند که) شاید پایان زندگی آنها نزدیک شده باشد؟! (اگر به این کتاب آسمانی روشن ایمان نیاورند،) بعد از آن به کدام سخن ایمان خواهند آورد؟!"
      },
      {
        "index": 186,
        "text": "هر کس را خداوند (به جرم اعمال زشتش) گمراه سازد، هدایت کننده\u200cای ندارد؛ و آنها را در طغیان و سرکشی\u200cشان رها می\u200cسازد، تا سرگردان شوند!"
      },
      {
        "index": 187,
        "text": "درباره قیامت از تو سؤال می\u200cکنند، کی فرامی\u200cرسد؟! بگو: «علمش فقط نزد پروردگار من است؛ و هیچ\u200cکس جز او (نمی\u200cتواند) وقت آن را آشکار سازد؛ (اما قیام قیامت، حتی) در آسمانها و زمین، سنگین (و بسیار پر اهمیت) است؛ و جز بطور ناگهانی، به سراغ شما نمی\u200cآید!» (باز) از تو سؤال می\u200cکنند، چنان که گویی تو از زمان وقوع آن باخبری! بگو: «علمش تنها نزد خداست؛ ولی بیشتر مردم نمی\u200cدانند.»"
      },
      {
        "index": 188,
        "text": "بگو: «من مالک سود و زیان خویش نیستم، مگر آنچه را خدا بخواهد؛ (و از غیب و اسرار نهان نیز خبر ندارم، مگر آنچه خداوند اراده کند؛) و اگر از غیب باخبر بودم، سود فراوانی برای خود فراهم می\u200cکردم، و هیچ بدی (و زیانی) به من نمی\u200cرسید؛ من فقط بیم\u200cدهنده و بشارت\u200cدهنده\u200cام برای گروهی که ایمان می\u200cآورند! (و آماده پذیرش حقند)"
      },
      {
        "index": 189,
        "text": "او خدایی است که (همه) شما را از یک فرد آفرید؛ و همسرش را نیز از جنس او قرار داد، تا در کنار او بیاساید. سپس هنگامی که با او آمیزش کرد، حملی سبک برداشت، که با وجود آن، به کارهای خود ادامه می\u200cداد؛ و چون سنگین شد، هر دو از خداوند و پروردگار خود خواستند «اگر فرزند صالحی به ما دهی، از شاکران خواهیم بود!»"
      },
      {
        "index": 190,
        "text": "اما هنگامی که خداوند فرزند صالحی به آنها داد، (موجودات دیگر را در این موهبت مؤثر دانستند؛ و) برای خدا، در این نعمت که به آنها بخشیده بود، همتایانی قائل شدند؛ خداوند برتر است از آنچه همتای او قرار می\u200cدهند!"
      },
      {
        "index": 191,
        "text": "آیا موجوداتی را همتای او قرارمی\u200cدهند که چیزی را نمی\u200cآفرینند، و خودشان مخلوقند."
      },
      {
        "index": 192,
        "text": "و نمی\u200cتوانند آنان را یاری کنند، و نه خودشان را یاری می\u200cدهند."
      },
      {
        "index": 193,
        "text": "و هرگاه آنها را به سوی هدایت دعوت کنید، از شما پیروی نمی\u200cکنند؛ و برای شما یکسان است چه آنها را دعوت کنید و چه خاموش باشید؟!"
      },
      {
        "index": 194,
        "text": "آنهایی را که غیر از خدا می\u200cخوانید (و پرستش می\u200cکنید)، بندگانی همچون خود شما هستند؛ آنها را بخوانید، و اگر راست می\u200cگویید باید به شما پاسخ دهند (و تقاضایتان را برآورند)!"
      },
      {
        "index": 195,
        "text": "آیا (آنها حداقل همانند خود شما) پاهایی دارند که با آن راه بروند؟! یا دستهایی دارند که با آن چیزی را بگیرند (و کاری انجام دهند)؟! یا چشمانی دارند که با آن ببینند؟! یا گوشهایی دارند که با آن بشنوند؟! (نه، هرگز، هیچ\u200cکدام،) بگو: «(اکنون که چنین است،) بتهای خویش را که شریک خدا قرار داده\u200cاید (بر ضد من) بخوانید، و برای من نقشه بکشید، و لحظه\u200cای مهلت ندهید، (تا بدانید کاری از آنها ساخته نیست)!"
      },
      {
        "index": 196,
        "text": "ولی و سرپرست من، خدایی است که این کتاب را نازل کرده؛ و او همه صالحان را سرپرستی می\u200cکند."
      },
      {
        "index": 197,
        "text": "و آنهایی را که جز او می\u200cخوانید، نمی\u200cتوانند یاریتان کنند، و نه (حتی) خودشان را یاری دهند؛"
      },
      {
        "index": 198,
        "text": "و اگر آنها را به هدایت فرا خوانید، سخنانتان را نمی\u200cشنوند! و آنها را می\u200cبینی (که با چشمهای مصنوعیشان) به تو نگاه می\u200cکنند، اما در حقیقت نمی\u200cبینند!»"
      },
      {
        "index": 199,
        "text": "(به هر حال) با آنها مدارا کن و عذرشان را بپذیر، و به نیکی\u200cها دعوت نما، و از جاهلان روی بگردان (و با آنان ستیزه مکن)!"
      },
      {
        "index": 200,
        "text": "و هرگاه وسوسه\u200cای از شیطان به تو رسد، به خدا پناه بر؛ که او شنونده و داناست!"
      },
      {
        "index": 201,
        "text": "پرهیزگاران هنگامی که گرفتار وسوسه\u200cهای شیطان شوند، به یاد (خدا و پاداش و کیفر او) می\u200cافتند؛ و (در پرتو یاد او، راه حق را می\u200cبینند و) ناگهان بینا می\u200cگردند."
      },
      {
        "index": 202,
        "text": "و (ناپرهیزگاران را) برادرانشان (از شیاطین) پیوسته در گمراهی پیش می\u200cبرند، و باز نمی\u200cایستند!"
      },
      {
        "index": 203,
        "text": "هنگامی که (در نزول وحی تاخیر افتد، و) آیه\u200cای برای آنان نیاوری، می\u200cگویند: «چرا خودت (از پیش خود) آن را برنگزیدی؟!» بگو: «من تنها از چیزی پیروی می\u200cکنم که بر من وحی می\u200cشود؛ این وسیله بینایی از طرف پروردگارتان، و مایه هدایت و رحمت است برای جمعیّتی که ایمان می\u200cآورند."
      },
      {
        "index": 204,
        "text": "هنگامی که قرآن خوانده شود، گوش فرا دهید و خاموش باشید؛ شاید مشمول رحمت خدا شوید!"
      },
      {
        "index": 205,
        "text": "پروردگارت را در دل خود، از روی تضرع و خوف، آهسته و آرام، صبحگاهان و شامگاهان، یاد کن؛ و از غافلان مباش!"
      },
      {
        "index": 206,
        "text": "آنها که (در مقام قرب) نزد پروردگار تو هستند، (هیچ\u200cگاه) از عبادتش تکبر نمی\u200cورزند، و او را تسبیح می\u200cگویند، و برایش سجده می\u200cکنند."
      }
    ],
    "index": 7
  },
  {
    "aya": [
      {
        "index": 1,
        "text": "از تو درباره انفال [= غنایم، و هرگونه مال بدون مالک مشخص\u200c] سؤال می\u200cکنند؛ بگو: «انفال مخصوص خدا و پیامبر است؛ پس، از (مخالفت فرمان) خدا بپرهیزید! و خصومتهایی را که در میان شماست، آشتی دهید! و خدا و پیامبرش را اطاعت کنید اگر ایمان دارید!"
      },
      {
        "index": 2,
        "text": "مؤمنان، تنها کسانی هستند که هرگاه نام خدا برده شود، دلهاشان ترسان میگردد؛ و هنگامی که آیات او بر آنها خوانده می\u200cشود، ایمانشان فزونتر می\u200cگردد؛ و تنها بر پروردگارشان توکل دارند."
      },
      {
        "index": 3,
        "text": "آنها که نماز را برپا می\u200cدارند؛ و از آنچه به آنها روزی داده\u200cایم، انفاق می\u200cکنند."
      },
      {
        "index": 4,
        "text": "(آری،) مؤمنان حقیقی آنها هستند؛ برای آنان درجاتی (مهم) نزد پروردگارشان است؛ و برای آنها، آمرزش و روزی بی\u200cنقص و عیب است."
      },
      {
        "index": 5,
        "text": "همان\u200cگونه که خدا تو را بحق از خانه (به سوی میدان بدر،) بیرون فرستاد، در حالی که گروهی از مؤمنان ناخشنود بودند (؛ ولی سرانجامش پیروزی بود! ناخشنودی عده\u200cای از چگونگی تقسیم غنایم بدر نیز چنین است)!"
      },
      {
        "index": 6,
        "text": "آنها پس از روشن شدن حق، باز با تو مجادله می\u200cکردند؛ (و چنان ترس و وحشت آنها را فراگرفته بود، که) گویی به سوی مرگ رانده می\u200cشوند، و آن را با چشم خود می\u200cنگرند!"
      },
      {
        "index": 7,
        "text": "و (به یاد آرید) هنگامی را که خداوند به شما وعده داد که یکی از دو گروه [= کاروان تجاری قریش، یا لشکر مسلح آنها] نصیب شما خواهد بود؛ و شما دوست می\u200cداشتید که کاروان (غیر مسلح) برای شما باشد (و بر آن پیروز شوید)؛ ولی خداوند می\u200cخواهد حق را با کلمات خود تقویت، و ریشه کافران را قطع کند؛ (از این رو شما را بر خلاف میلتان با لشکر قریش درگیر ساخت، و آن پیروزی بزرگ نصیبتان شد.)"
      },
      {
        "index": 8,
        "text": "تا حق را تثبیت کند، و باطل را از میان بردارد، هر چند مجرمان کراهت داشته باشند."
      },
      {
        "index": 9,
        "text": "(به خاطر بیاورید) زمانی را (که از شدت ناراحتی در میدان بدر،) از پروردگارتان کمک می\u200cخواستید؛ و او خواسته شما را پذیرفت (و گفت): من شما را با یکهزار از فرشتگان، که پشت سر هم فرود می\u200cآیند، یاری می\u200cکنم."
      },
      {
        "index": 10,
        "text": "ولی خداوند، این را تنها برای شادی و اطمینان قلب شما قرار داد؛ وگرنه، پیروزی جز از طرف خدا نیست؛ خداوند توانا و حکیم است!"
      },
      {
        "index": 11,
        "text": "و (یاد آورید) هنگامی را که خواب سبکی که مایه آرامش از سوی خدا بود، شما را فراگرفت؛ و آبی از آسمان برایتان فرستاد، تا شما را با آن پاک کند؛ و پلیدی شیطان را از شما دور سازد؛ و دلهایتان را محکم، و گامها را با آن استوار دارد!"
      },
      {
        "index": 12,
        "text": "و (به یاد آر) موقعی را که پروردگارت به فرشتگان وحی کرد: «من با شما هستم؛ کسانی را که ایمان آورده\u200cاند، ثابت قدم دارید! بزودی در دلهای کافران ترس و وحشت می\u200cافکنم؛ ضربه\u200cها را بر بالاتر از گردن (بر سرهای دشمنان) فرود آرید! و همه انگشتانشان را قطع کنید!"
      },
      {
        "index": 13,
        "text": "این بخاطر آن است که آنها با خدا و پیامبرش (ص) دشمنی ورزیدند؛ و هر کس با خدا و پیامبرش دشمنی کند، (کیفر شدیدی می\u200cبیند؛) و خداوند شدید العقاب است!"
      },
      {
        "index": 14,
        "text": "این (مجازات دنیا) را بچشید! و برای کافران، مجازات آتش (در جهان دیگر) خواهد بود!"
      },
      {
        "index": 15,
        "text": "ای کسانی که ایمان آورده\u200cاید! هنگامی که با انبوه کافران در میدان نبرد روبه\u200cرو شوید، به آنها پشت نکنید (و فرار ننمایید)!"
      },
      {
        "index": 16,
        "text": "و هر کس در آن هنگام به آنها پشت کند -مگر آنکه هدفش کناره\u200cگیری از میدان برای حمله مجدد، و یا به قصد پیوستن به گروهی (از مجاهدان) بوده باشد- (چنین کسی) به غضب خدا گرفتار خواهد شد؛ و جایگاه او جهنم، و چه بد جایگاهی است!"
      },
      {
        "index": 17,
        "text": "این شما نبودید که آنها را کشتید؛ بلکه خداوند آنها را کشت! و این تو نبودی (ای پیامبر که خاک و سنگ به صورت آنها) انداختی؛ بلکه خدا انداخت! و خدا می\u200cخواست مؤمنان را به این وسیله امتحان خوبی کند؛ خداوند شنوا و داناست."
      },
      {
        "index": 18,
        "text": "سرنوشت مؤمنان و کافران، همان بود که دیدید! و خداوند سست\u200cکننده نقشه\u200cهای کافران است."
      },
      {
        "index": 19,
        "text": "اگر شما فتح و پیروزی می\u200cخواهید، پیروزی به سراغ شما آمد! و اگر (از مخالفت) خودداری کنید، برای شما بهتر است! و اگر بازگردید، ما هم باز خواهیم گشت؛ و جمعیت شما هر چند زیاد باشد، شما را (از یاری خدا) بی\u200cنیاز نخواهد کرد؛ و خداوند با مؤمنان است!"
      },
      {
        "index": 20,
        "text": "ای کسانی که ایمان آورده\u200cاید! خدا و پیامبرش را اطاعت کنید؛ و سرپیچی ننمایید در حالی که (سخنان او را) می\u200cشنوید!"
      },
      {
        "index": 21,
        "text": "و همانند کسانی نباشید که می\u200cگفتند: «شنیدیم!» ولی در حقیقت نمی\u200cشنیدند!"
      },
      {
        "index": 22,
        "text": "بدترین جنبندگان نزد خدا، افراد کر و لالی هستند که اندیشه نمی\u200cکنند."
      },
      {
        "index": 23,
        "text": "و اگر خداوند خیری در آنها می\u200cدانست، (حرف حق را) به گوش آنها می\u200cرساند؛ ولی (با این حال که دارند،) اگر حق را به گوش آنها برساند، سرپیچی کرده و روگردان می\u200cشوند."
      },
      {
        "index": 24,
        "text": "ای کسانی که ایمان آورده\u200cاید! دعوت خدا و پیامبر را اجابت کنید هنگامی که شما را به سوی چیزی می\u200cخواند که شما را حیات می\u200cبخشد! و بدانید خداوند میان انسان و قلب او حایل می\u200cشود، و همه شما (در قیامت) نزد او گردآوری می\u200cشوید!"
      },
      {
        "index": 25,
        "text": "و از فتنه\u200cای بپرهیزید که تنها به ستمکاران شما نمی\u200cرسد؛ (بلکه همه را فرا خواهد گرفت؛ چرا که دیگران سکوت اختیار کردند.) و بدانید خداوند کیفر شدید دارد!"
      },
      {
        "index": 26,
        "text": "و به خاطر بیاورید هنگامی را که شما در روی زمین، گروهی کوچک و اندک و زبون بودید؛ آنچنان که می\u200cترسیدید مردم شما را بربایند! ولی او شما را پناه داد؛ و با یاری خود تقویت کرد؛ و از روزیهای پاکیزه بهره\u200cمند ساخت؛ شاید شکر نعمتش را بجا آورید!"
      },
      {
        "index": 27,
        "text": "ای کسانی که ایمان آورده\u200cاید! به خدا و پیامبر خیانت نکنید! و (نیز) در امانات خود خیانت روا مدارید، در حالی که میدانید (این کار، گناه بزرگی است)!"
      },
      {
        "index": 28,
        "text": "و بدانید اموال و اولاد شما، وسیله آزمایش است؛ و (برای کسانی که از عهده امتحان برآیند،) پاداش عظیمی نزد خداست!"
      },
      {
        "index": 29,
        "text": "ای کسانی که ایمان آورده\u200cاید! اگر از (مخالفت فرمان) خدا بپرهیزید، برای شما وسیله\u200cای جهت جدا ساختن حق از باطل قرارمی\u200cدهد؛ (روشن\u200cبینی خاصّی که در پرتو آن، حق را از باطل خواهید شناخت؛) و گناهانتان را می\u200cپوشاند؛ و شما را می\u200cزمرزد؛ و خداوند صاحب فضل و بخشش عظیم است!"
      },
      {
        "index": 30,
        "text": "(به خاطر بیاور) هنگامی را که کافران نقشه می\u200cکشیدند که تو را به زندان بیفکنند، یا به قتل برسانند، و یا (از مکّه) خارج سازند؛ آنها چاره می\u200cاندیشیدند (و نقشه می\u200cکشیدند)، و خداوند هم تدبیر می\u200cکرد؛ و خدا بهترین چاره جویان و تدبیرکنندگان است!"
      },
      {
        "index": 31,
        "text": "و هنگامی که آیات ما بر آنها خوانده می\u200cشود، می\u200cگویند: «شنیدیم؛ (چیز مهمّی نیست؛) ما هم اگر بخواهیم مثل آن را می\u200cگوییم؛ اینها همان افسانه\u200cهای پیشینیان است!» (ولی دروغ می\u200cگویند، و هرگز مثل آن را نمی\u200cآورند.)"
      },
      {
        "index": 32,
        "text": "و (به خاطر بیاور) زمانی را که گفتند: «پروردگارا! اگر این حق است و از طرف توست، بارانی از سنگ از آسمان بر ما فرود آر! یا عذاب دردناکی برای ما بفرست!»"
      },
      {
        "index": 33,
        "text": "ولی (ای پیامبر!) تا تو در میان آنها هستی، خداوند آنها را مجازات نخواهد کرد؛ و (نیز) تا استغفار می\u200cکنند، خدا عذابشان نمی\u200cکند."
      },
      {
        "index": 34,
        "text": "چرا خدا آنها را مجازات نکند، با اینکه از (عبادت موحدّان در کنار) مسجد الحرام جلوگیری می\u200cکنند در حالی که سرپرست آن نیستند؟! سرپرست آن، فقط پرهیزگارانند؛ ولی بیشتر آنها نمی\u200cدانند."
      },
      {
        "index": 35,
        "text": "(آنها که مدّعی هستند ما هم نماز داریم،) نمازشان نزد خانه (خدا)، چیزی جز «سوت کشیدن» «کف زدن» نبود؛ پس بچشید عذاب (الهی) را بخاطر کفرتان!"
      },
      {
        "index": 36,
        "text": "آنها که کافر شدند، اموالشان را برای بازداشتن (مردم) از راه خدا خرج می\u200cکنند؛ آنان این اموال را (که برای به دست آوردنش زحمت کشیده\u200cاند، در این راه) مصرف می\u200cکنند، امّا مایه حسرت و اندوهشان خواهد شد؛ و سپس شکست خواهند خورد؛ و (در جهان دیگر) کافران همگی به سوی دوزخ گردآوری خواهند شد."
      },
      {
        "index": 37,
        "text": "(اینها همه) بخاطر آن است که خداوند (می\u200cخواهد) ناپاک را از پاک جدا سازد، و ناپاکها را روی هم بگذارد، و همه را متراکم سازد، و یکجا در دوزخ قرار دهد؛ و اینها هستند زیانکاران!"
      },
      {
        "index": 38,
        "text": "به آنها که کافر شدند بگو: «چنانچه از مخالفت باز ایستند، (و ایمان آورند،) گذشته آنها بخشوده خواهد شد؛ و اگر به اعمال سابق بازگردند، سنّت خداوند در گذشتگان، درباره آنها جاری می\u200cشود (؛ و حکم نابودی آنان صادر می\u200cگردد)."
      },
      {
        "index": 39,
        "text": "و با آنها پیکار کنید، تا فتنه [= شرک و سلب آزادی\u200c] برچیده شود، و دین (و پرستش) همه مخصوص خدا باشد! و اگر آنها (از راه شرک و فساد بازگردند، و از اعمال نادرست) خودداری کنند، (خداوند آنها را می\u200cپذیرد؛) خدا به آنچه انجام می\u200cدهند بیناست."
      },
      {
        "index": 40,
        "text": "و اگر سرپیچی کنند، بدانید (ضرری به شما نمی\u200cرسانند؛) خداوند سرپرست شماست! چه سرپرست خوبی! و چه یاور خوبی!"
      },
      {
        "index": 41,
        "text": "بدانید هرگونه غنیمتی به دست آورید، خمس آن برای خدا، و برای پیامبر، و برای ذی\u200cالقربی و یتیمان و مسکینان و واماندگان در راه (از آنها) است، اگر به خدا و آنچه بر بنده خود در روز جدایی حق از باطل، روز درگیری دو گروه (باایمان و بی\u200cایمان) [= روز جنگ بدر] نازل کردیم، ایمان آورده\u200cاید؛ و خداوند بر هر چیزی تواناست!"
      },
      {
        "index": 42,
        "text": "در آن هنگام که شما در طرف پایین بودید، و آنها در طرف بالأ (و دشمن بر شما برتری داشت؛) و کاروان (قریش)، پایین تر از شما بود؛ (و وضع چنان سخت بود که) اگر با یکدیگر وعده می\u200cگذاشتید (که در میدان نبرد حاضر شوید)، در انجام وعده خود اختلاف می\u200cکردید؛ ولی (همه اینها) برای آن بود که خداوند، کاری را که می\u200cبایست انجام شود، تحقّق بخشد؛ تا آنها که هلاک (و گمراه) می\u200cشوند، از روی اتمام حجّت باشد؛ و آنها که زنده می\u200cشوند (و هدایت می\u200cیابند)، از روی دلیل روشن باشد؛ و خداوند شنوا و داناست."
      },
      {
        "index": 43,
        "text": "در آن هنگام که خداوند تعداد آنها را در خواب به تو کم نشان داد؛ و اگر فراوان نشان می\u200cداد، مسلّماً سست می\u200cشدید؛ و (درباره شروع جنگ با آنها) کارتان به اختلاف می\u200cکشید؛ ولی خداوند (شما را از شرّ اینها) سالم نگه داشت؛ خداوند به آنچه درون سینه\u200cهاست، داناست."
      },
      {
        "index": 44,
        "text": "و در آن هنگام (که در میدان نبرد،) با هم روبه\u200cرو شدید، آنها را به چشم شما کم نشان می\u200cداد؛ و شما را (نیز) به چشم آنها کم می\u200cنمود؛ تا خداوند، کاری را که می\u200cبایست انجام گیرد، صورت بخشد؛ (شما نترسید و اقدام به جنگ کنید، آنها هم وحشت نکنند و حاضر به جنگ شوند، و سرانجام شکست بخورند!) و همه کارها به خداوند باز می\u200cگردد."
      },
      {
        "index": 45,
        "text": "ای کسانی که ایمان آورده\u200cاید! هنگامی که (در میدان نبرد) با گروهی رو به رو می\u200cشوید، ثابت قدم باشید! و خدا را فراوان یاد کنید، تا رستگار شوید!"
      },
      {
        "index": 46,
        "text": "و (فرمان) خدا و پیامبرش را اطاعت نمایید! و نزاع (و کشمکش) نکنید، تا سست نشوید، و قدرت (و شوکت) شما از میان نرود! و صبر و استقامت کنید که خداوند با استقامت کنندگان است!"
      },
      {
        "index": 47,
        "text": "و مانند کسانی نباشید که از روی هوی پرستی و غرور و خودنمایی در برابر مردم، از سرزمین خود به (سوی میدان بدر) بیرون آمدند؛ و (مردم را) از راه خدا بازمی\u200cداشتند؛ (و سرانجام شکست خوردند) و خداوند به آنچه عمل می\u200cکنند، احاطه (و آگاهی) دارد!"
      },
      {
        "index": 48,
        "text": "و (به یاد آور) هنگامی را که شیطان، اعمال آنها [= مشرکان\u200c] را در نظرشان جلوه داد، و گفت: «امروز هیچ کس از مردم بر شما پیروز نمی\u200cگردد! و من، همسایه (و پناه\u200cدهنده) شما هستم!» امّا هنگامی که دو گروه (کافران، و مؤمنان مورد حمایت فرشتگان) در برابر یکدیگر قرار گرفتند، به عقب برگشت و گفت: «من از شما (دوستان و پیروانم) بیزارم! من چیزی می\u200cبینم که شما نمی\u200cبینید؛ من از خدا می\u200cترسم، خداوند شدیدالعقاب است!»"
      },
      {
        "index": 49,
        "text": "و هنگامی را که منافقان، و آنها که در دلهایشان بیماری است می\u200cگفتند: «این گروه (مسلمانان) را دینشان مغرور ساخته است.» (آنها نمی\u200cدانستند که) هر کس بر خدا توکّل کند، (پیروز می\u200cگردد؛) خداوند قدرتمند و حکیم است!"
      },
      {
        "index": 50,
        "text": "و اگر ببینی کافران را هنگامی که فرشتگان (مرگ)، جانشان را می\u200cگیرند و بر صورت و پشت آنها می\u200cزنند و (می\u200cگویند:) بچشید عذاب سوزنده را (، به حال آنان تأسف خواهی خورد)!"
      },
      {
        "index": 51,
        "text": "این، در مقابل کارهایی است که از پیش فرستاده\u200cاید؛ و خداوند نسبت به بندگانش، هرگز ستم روا نمی\u200cدارد!"
      },
      {
        "index": 52,
        "text": "(حال این گروه مشرکان،) همانند حال نزدیکان فرعون، و کسانی است که پیش از آنان بودند؛ آنها آیات خدا را انکار کردند؛ خداوند هم آنان را به گناهانشان کیفر داد؛ خداوند قویّ، و کیفرش شدید است\u200c"
      },
      {
        "index": 53,
        "text": "این، بخاطر آن است که خداوند، هیچ نعمتی را که به گروهی داده، تغییر نمی\u200cدهد؛ جز آنکه آنها خودشان را تغییر دهند؛ و خداوند، شنوا و داناست!"
      },
      {
        "index": 54,
        "text": "این، (درست) شبیه (حال) فرعونیان و کسانی است که پیش از آنها بودند؛ آیات پروردگارشان را تکذیب کردند؛ ما هم بخاطر گناهانشان، آنها را هلاک کردیم، و فرعونیان را غرق نمودیم؛ و همه آنها ظالم (و ستمگر) بودند!"
      },
      {
        "index": 55,
        "text": "به یقین، بدترین جنبندگان نزد خدا، کسانی هستند که کافر شدند و ایمان نمی\u200cآورند."
      },
      {
        "index": 56,
        "text": "همان کسانی که با آنها پیمان بستی؛ سپس هر بار عهد و پیمان خود را می\u200cشکنند؛ و (از پیمان شکنی و خیانت،) پرهیز ندارند."
      },
      {
        "index": 57,
        "text": "اگر آنها را در (میدان) جنگ بیابی، آنچنان به آنها حمله کن که جمعیّتهایی که پشت سر آنها هستند، پراکنده شوند؛ شاید متذکّر گردند (و عبرت گیرند)!"
      },
      {
        "index": 58,
        "text": "و هرگاه (با ظهور نشانه\u200cهایی،) از خیانت گروهی بیم داشته باشی (که عهد خود را شکسته، حمله غافلگیرانه کنند)، بطور عادلانه به آنها اعلام کن که پیمانشان لغو شده است؛ زیرا خداوند، خائنان را دوست نمی\u200cدارد!"
      },
      {
        "index": 59,
        "text": "آنها که راه کفر پیش گرفتند، گمان نکنند (با این اعمال،) پیش برده\u200cاند (و از قلمرو کیفر ما، بیرون رفته\u200cاند)! آنها هرگز ما را ناتوان نخواهند کرد!"
      },
      {
        "index": 60,
        "text": "هر نیرویی در قدرت دارید، برای مقابله با آنها [= دشمنان\u200c]، آماده سازید! و (همچنین) اسبهای ورزیده (برای میدان نبرد)، تا به وسیله آن، دشمن خدا و دشمن خویش را بترسانید! و (همچنین) گروه دیگری غیر از اینها را، که شما نمی\u200cشناسید و خدا آنها را می\u200cشناسد! و هر چه در راه خدا (و تقویت بنیه دفاعی اسلام) انفاق کنید، بطور کامل به شما بازگردانده می\u200cشود، و به شما ستم نخواهد شد!"
      },
      {
        "index": 61,
        "text": "و اگر تمایل به صلح نشان دهند، تو نیز از در صلح درآی؛ و بر خدا توکّل کن، که او شنوا و داناست!"
      },
      {
        "index": 62,
        "text": "و اگر بخواهند تو را فریب دهند، خدا برای تو کافی است؛ او همان کسی است که تو را، با یاری خود و مؤمنان، تقویت کرد..."
      },
      {
        "index": 63,
        "text": "و دلهای آنها را با هم، الفت داد! اگر تمام آنچه را روی زمین است صرف می\u200cکردی که میان دلهای آنان الفت دهی، نمی\u200cتوانستی! ولی خداوند در میان آنها الفت ایجاد کرد! او توانا و حکیم است!"
      },
      {
        "index": 64,
        "text": "ای پیامبر! خداوند و مؤمنانی که از تو پیروی می\u200cکنند، برای حمایت تو کافی است (؛ فقط بر آنها تکیه کن)!"
      },
      {
        "index": 65,
        "text": "ای پیامبر! مؤمنان را به جنگ (با دشمن) تشویق کن! هرگاه بیست نفر با استقامت از شما باشند، بر دویست نفر غلبه می\u200cکنند؛ و اگر صد نفر باشند، بر هزار نفر از کسانی که کافر شدند، پیروز می\u200cگردند؛ چرا که آنها گروهی هستند که نمی\u200cفهمند!"
      },
      {
        "index": 66,
        "text": "هم اکنون خداوند به شما تخفیف داد، و دانست که در شما ضعفی است؛ بنابراین، هرگاه یکصد نفر با استقامت از شما باشند، بر دویست نفر پیروز می\u200cشوند؛ و اگر یکهزار نفر باشند، بر دو هزار نفر به فرمان خدا غلبه خواهند کرد! و خدا با صابران است!"
      },
      {
        "index": 67,
        "text": "هیچ پیامبری حق ندارد اسیرانی (از دشمن) بگیرد تا کاملاً بر آنها پیروز گردد (؛ و جای پای خود را در زمین محکم کند)! شما متاع ناپایدار دنیا را می\u200cخواهید؛ (و مایلید اسیران بیشتری بگیرید، و در برابر گرفتن فدیه آزاد کنید؛ ولی خداوند، سرای دیگر را (برای شما) می\u200cخواهد؛ و خداوند قادر و حکیم است!"
      },
      {
        "index": 68,
        "text": "اگر فرمان سابق خدا نبود (که بدون ابلاغ، هیچ امّتی را کیفر ندهد)، بخاطر چیزی [= اسیرانی\u200c] که گرفتید، مجازات بزرگی به شما می\u200cرسید."
      },
      {
        "index": 69,
        "text": "از آنچه به غنیمت گرفته\u200cاید، حلال و پاکیزه بخورید؛ و از خدا بپرهیزید؛ خداوند آمرزنده و مهربان است!"
      },
      {
        "index": 70,
        "text": "ای پیامبر! به اسیرانی که در دست شما هستند بگو: «اگر خداوند، خیری در دلهای شما بداند، (و نیّات پاکی داشته باشید،) بهتر از آنچه از شما گرفته شده به شما می\u200cدهد؛ و شما را می\u200cبخشد؛ و خداوند آمرزنده و مهربان است!»"
      },
      {
        "index": 71,
        "text": "امّا اگر بخواهند با تو خیانت کنند، (تازگی ندارد) آنها پیش از این (نیز) به خدا خیانت کردند؛ و خداوند (شما را) بر آنها پیروز کرد؛ خداوند دانا و حکیم است!"
      },
      {
        "index": 72,
        "text": "کسانی که ایمان آوردند و هجرت نمودند و با اموال و جانهای خود در راه خدا جهاد کردند، و آنها که پناه دادند و یاری نمودند، آنها یاران یکدیگرند؛ و آنها که ایمان آوردند و مهاجرت نکردند، هیچ گونه ولایت [= دوستی و تعّهدی\u200c] در برابر آنها ندارید تا هجرت کنند! و (تنها) اگر در (حفظ) دین (خود) از شما یاری طلبند، بر شماست که آنها را یاری کنید، جز بر ضدّ گروهی که میان شما و آنها، پیمان (ترک مخاصمه) است؛ و خداوند به آنچه عمل می\u200cکنید، بیناست!"
      },
      {
        "index": 73,
        "text": "کسانی که کافر شدند، اولیاء (و یاوران و مدافعان) یکدیگرند؛ اگر (این دستور را) انجام ندهید، فتنه و فساد عظیمی در زمین روی می\u200cدهد."
      },
      {
        "index": 74,
        "text": "و آنها که ایمان آوردند و هجرت نمودند و در راه خدا جهاد کردند، و آنها که پناه دادند و یاری نمودند، آنان مؤمنان حقیقی\u200cاند؛ برای آنها، آمرزش (و رحمت خدا) و روزی شایسته\u200cای است."
      },
      {
        "index": 75,
        "text": "و کسانی که بعداً ایمان آوردند و هجرت کردند و با شما جهاد نمودند، از شما هستند؛ و خویشاوندان نسبت به یکدیگر، در احکامی که خدا مقرّر داشته، (از دیگران) سزاوارترند؛ خداوند به همه چیز داناست."
      }
    ],
    "index": 8
  },
  {
    "aya": [
      {
        "index": 1,
        "text": "(این، اعلام) بیزاری از سوی خدا و پیامبر او، به کسانی از مشرکان است که با آنها عهد بسته\u200cاید!"
      },
      {
        "index": 2,
        "text": "با این حال، چهار ماه (مهلت دارید که آزادانه) در زمین سیر کنید (و هر جا می\u200cخواهید بروید، و بیندیشید)! و بدانید شما نمی\u200cتوانید خدا را ناتوان سازید، (و از قدرت او فرار کنید! و بدانید) خداوند خوارکننده کافران است!"
      },
      {
        "index": 3,
        "text": "و این، اعلامی است از ناحیه خدا و پیامبرش به (عموم) مردم در روز حج اکبر [= روز عید قربان\u200c] که: خداوند و پیامبرش از مشرکان بیزارند! با این حال، اگر توبه کنید، برای شما بهتر است! و اگر سرپیچی نمایید، بدانید شما نمی\u200cتوانید خدا را ناتوان سازید (و از قلمرو قدرتش خارج شوید)! و کافران را به مجازات دردناک بشارت ده!"
      },
      {
        "index": 4,
        "text": "مگر کسانی از مشرکان که با آنها عهد بستید، و چیزی از آن را در حقّ شما فروگذار نکردند، و احدی را بر ضدّ شما تقویت ننمودند؛ پیمان آنها را تا پایان مدّتشان محترم بشمرید؛ زیرا خداوند پرهیزگاران را دوست دارد!"
      },
      {
        "index": 5,
        "text": "(امّا) وقتی ماه\u200cهای حرام پایان گرفت، مشرکان را هر جا یافتید به قتل برسانید؛ و آنها را اسیر سازید؛ و محاصره کنید؛ و در هر کمینگاه، بر سر راه آنها بنشینید! هرگاه توبه کنند، و نماز را برپا دارند، و زکات را بپردازند، آنها را رها سازید؛ زیرا خداوند آمرزنده و مهربان است!"
      },
      {
        "index": 6,
        "text": "و اگر یکی از مشرکان از تو پناهندگی بخواهد، به او پناه ده تا سخن خدا را بشنود (و در آن بیندیشد)! سپس او را به محل امنش برسان، چرا که آنها گروهی ناآگاهند!"
      },
      {
        "index": 7,
        "text": "چگونه برای مشرکان پیمانی نزد خدا و رسول او خواهد بود (در حالی که آنها همواره آماده شکستن پیمانشان هستند)؟! مگر کسانی که نزد مسجد الحرام با آنان پیمان بستید؛ (و پیمان خود را محترم شمردند؛) تا زمانی که در برابر شما وفادار باشند، شما نیز وفاداری کنید، که خداوند پرهیزگاران را دوست دارد!"
      },
      {
        "index": 8,
        "text": "چگونه (پیمان مشرکان ارزش دارد)، در حالی که اگر بر شما غالب شوند، نه ملاحظه خویشاوندی با شما را می\u200cکنند، و نه پیمان را؟! شما را با زبان خود خشنود می\u200cکنند، ولی دلهایشان ابا دارد؛ و بیشتر آنها فرمانبردار نیستند!"
      },
      {
        "index": 9,
        "text": "آنها آیات خدا را به بهای کمی فروختند؛ و (مردم را) از راه او باز داشتند؛ آنها اعمال بدی انجام می\u200cدادند!"
      },
      {
        "index": 10,
        "text": "(نه تنها درباره شما،) درباره هیچ فرد باایمانی رعایت خویشاوندی و پیمان را نمی\u200cکنند؛ و آنها همان تجاوز کارانند!"
      },
      {
        "index": 11,
        "text": "(ولی) اگر توبه کنند، نماز را برپا دارند، و زکات را بپردازند، برادر دینی شما هستند؛ و ما آیات خود را برای گروهی که می\u200cدانند (و می\u200cاندیشند)، شرح می\u200cدهیم!"
      },
      {
        "index": 12,
        "text": "و اگر پیمانهای خود را پس از عهد خویش بشکنند، و آیین شما را مورد طعن قرار دهند، با پیشوایان کفر پیکار کنید؛ چرا که آنها پیمانی ندارند؛ شاید (با شدّت عمل) دست بردارند!"
      },
      {
        "index": 13,
        "text": "آیا با گروهی که پیمانهای خود را شکستند، و تصمیم به اخراج پیامبر گرفتند، پیکار نمی\u200cکنید؟! در حالی که آنها نخستین بار (پیکار با شما را) آغاز کردند؛ آیا از آنها می\u200cترسید؟! با اینکه خداوند سزاوارتر است که از او بترسید، اگر مؤمن هستید!"
      },
      {
        "index": 14,
        "text": "با آنها پیکار کنید، که خداوند آنان را به دست شما مجازات می\u200cکند؛ و آنان را رسوا می\u200cسازد؛ و سینه گروهی از مؤمنان را شفا می\u200cبخشد (؛ و بر قلب آنها مرهم می\u200cنهد)"
      },
      {
        "index": 15,
        "text": "و خشم دلهای آنان را از میان می\u200cبرد! و خدا توبه هر کس را بخواهد (و شایسته بداند)، می\u200cپذیرد؛ و خداوند دانا و حکیم است."
      },
      {
        "index": 16,
        "text": "آیا گمان کردید که (به حال خود) رها می\u200cشوید در حالی که هنوز کسانی که از شما جهاد کردند، و غیر از خدا و رسولش و مؤمنان را محرم اسرار خویش انتخاب ننمودند، (از دیگران) مشخصّ نشده\u200cاند؟! (باید آزمون شوید؛ و صفوف از هم جدا گردد؛) و خداوند به آنچه عمل می\u200cکنید، آگاه است!"
      },
      {
        "index": 17,
        "text": "مشرکان حق ندارند مساجد خدا را آباد کنند در حالی که به کفر خویش گواهی می\u200cدهند! آنها اعمالشان نابود (و بی\u200cارزش) شده؛ و در آتش (دوزخ)، جاودانه خواهند ماند!"
      },
      {
        "index": 18,
        "text": "مساجد خدا را تنها کسی آباد می\u200cکند که ایمان به خدا و روز قیامت آورده، و نماز را برپا دارد، و زکات را بپردازد، و جز از خدا نترسد؛ امید است چنین گروهی از هدایت\u200cیافتگان باشند."
      },
      {
        "index": 19,
        "text": "آیا سیراب کردن حجاج، و آباد ساختن مسجد الحرام را، همانند (عمل) کسی قرار دادید که به خدا و روز قیامت ایمان آورده، و در راه او جهاد کرده است؟! (این دو،) نزد خدا مساوی نیستند! و خداوند گروه ظالمان را هدایت نمی\u200cکند!"
      },
      {
        "index": 20,
        "text": "آنها که ایمان آوردند، و هجرت کردند، و با اموال و جانهایشان در راه خدا جهاد نمودند، مقامشان نزد خدا برتر است؛ و آنها پیروز و رستگارند!"
      },
      {
        "index": 21,
        "text": "پروردگارشان آنها را به رحمتی از ناحیه خود، و رضایت (خویش)، و باغهایی از بهشت بشارت می\u200cدهد که در آن، نعمتهای جاودانه دارند؛"
      },
      {
        "index": 22,
        "text": "همواره و تا ابد در این باغها (و در میان این نعمتها) خواهند بود؛ زیرا پاداش عظیم نزد خداوند است!"
      },
      {
        "index": 23,
        "text": "ای کسانی که ایمان آورده\u200cاید! هرگاه پدران و برادران شما، کفر را بر ایمان ترجیح دهند، آنها را ولیّ (و یار و یاور و تکیه\u200cگاه) خود قرار ندهید! و کسانی از شما که آنان را ولیّ خود قرار دهند، ستمگرند!"
      },
      {
        "index": 24,
        "text": "بگو: «اگر پدران و فرزندان و برادران و همسران و طایفه شما، و اموالی که به دست آورده\u200cاید، و تجارتی که از کساد شدنش می\u200cترسید، و خانه هائی که به آن علاقه دارید، در نظرتان از خداوند و پیامبرش و جهاد در راهش محبوبتر است، در انتظار باشید که خداوند عذابش را بر شما نازل کند؛ و خداوند جمعیّت نافرمانبردار را هدایت نمی\u200cکند!"
      },
      {
        "index": 25,
        "text": "خداوند شما را در جاهای زیادی یاری کرد (و بر دشمن پیروز شدید)؛ و در روز حنین (نیز یاری نمود)؛ در آن هنگام که فزونی جمعیّتتان شما را مغرور ساخت، ولی (این فزونی جمعیّت) هیچ به دردتان نخورد و زمین با همه وسعتش بر شما تنگ شده؛ سپس پشت (به دشمن) کرده، فرار نمودید!"
      },
      {
        "index": 26,
        "text": "سپس خداوند «سکینه» خود را بر پیامبرش و بر مؤمنان نازل کرد؛ و لشکرهایی فرستاد که شما نمی\u200cدیدید؛ و کافران را مجازات کرد؛ و این است جزای کافران!"
      },
      {
        "index": 27,
        "text": "سپس خداوند -بعد از آن- توبه هر کس را بخواهد (و شایسته بداند)، می\u200cپذیرد؛ و خداوند آمرزنده و مهربان است."
      },
      {
        "index": 28,
        "text": "ای کسانی که ایمان آورده\u200cاید! مشرکان ناپاکند؛ پس نباید بعد از امسال، نزدیک مسجد الحرام شوند! و اگر از فقر می\u200cترسید، خداوند هرگاه بخواهد، شما را به کرمش بی\u200cنیاز می\u200cسازد؛ (و از راه دیگر جبران می\u200cکند؛) خداوند دانا و حکیم است."
      },
      {
        "index": 29,
        "text": "با کسانی از اهل کتاب که نه به خدا، و نه به روز جزا ایمان دارند، و نه آنچه را خدا و رسولش تحریم کرده حرام می\u200cشمرند، و نه آیین حق را می\u200cپذیرند، پیکار کنید تا زمانی که با خضوع و تسلیم، جزیه را به دست خود بپردازند!"
      },
      {
        "index": 30,
        "text": "یهود گفتند: «عزیر پسر خداست!» و نصاری کفتند: «مسیح پسر خداست!» این سخنی است که با زبان خود می\u200cگویند، که همانند گفتار کافران پیشین است؛ خدا آنان را بکشد، چگونه از حق انحراف می\u200cیابند؟!"
      },
      {
        "index": 31,
        "text": "(آنها) دانشمندان و راهبان خویش را معبودهایی در برابر خدا قرار دادند، و (همچنین) مسیح فرزند مریم را؛ در حالی که دستور نداشتند جز خداوند یکتائی را که معبودی جز او نیست، بپرستند، او پاک و منزه است از آنچه همتایش قرار می\u200cدهند!"
      },
      {
        "index": 32,
        "text": "آنها می\u200cخواهند نور خدا را با دهان خود خاموش کنند؛ ولی خدا جز این نمی\u200cخواهد که نور خود را کامل کند، هر چند کافران ناخشنود باشند!"
      },
      {
        "index": 33,
        "text": "او کسی است که رسولش را با هدایت و آیین حق فرستاد، تا آن را بر همه آیین\u200cها غالب گرداند، هر چند مشرکان کراهت داشته باشند!"
      },
      {
        "index": 34,
        "text": "ای کسانی که ایمان آورده\u200cاید! بسیاری از دانشمندان (اهل کتاب) و راهبان، اموال مردم را بباطل می\u200cخورند، و (آنان را) از راه خدا بازمی\u200cدارند! و کسانی که طلا و نقره را گنجینه (و ذخیره و پنهان) می\u200cسازند، و در راه خدا انفاق نمی\u200cکنند، به مجازات دردناکی بشارت ده!"
      },
      {
        "index": 35,
        "text": "در آن روز که آن را در آتش جهنم، گرم و سوزان کرده، و با آن صورتها و پهلوها و پشتهایشان را داغ می\u200cکنند؛ (و به آنها می\u200cگویند): این همان چیزی است که برای خود اندوختید (و گنجینه ساختید)! پس بچشید چیزی را که برای خود می\u200cاندوختید!"
      },
      {
        "index": 36,
        "text": "تعداد ماه\u200cها نزد خداوند در کتاب الهی، از آن روز که آسمانها و زمین را آفریده، دوازده ماه است؛ که چهار ماه از آن، ماه حرام است؛ (و جنگ در آن ممنوع می\u200cباشد.) این، آیین ثابت و پابرجا (ی الهی) است! بنابر این، در این ماه\u200cها به خود ستم نکنید (و از هرگونه خونریزی بپرهیزید)! و (به هنگام نبرد) با مشرکان، دسته جمعی پیکار کنید، همان گونه که آنها دسته جمعی با شما پیکار می\u200cکنند؛ و بدانید خداوند با پرهیزگاران است!"
      },
      {
        "index": 37,
        "text": "نسی\u200cء [= جا به جا کردن و تأخیر ماه\u200cهای حرام\u200c]، افزایشی در کفر (مشرکان) است؛ که با آن، کافران گمراه می\u200cشوند؛ یک سال، آن را حلال، و سال دیگر آن را حرام می کنند، تا به مقدار ماه\u200cهایی که خداوند تحریم کرده بشود (و عدد چهار ماه، به پندارشان تکمیل گردد)؛ و به این ترتیب، آنچه را خدا حرام کرده، حلال بشمرند. اعمال زشتشان در نظرشان زیبا جلوه داده شده؛ و خداوند جمعیّت کافران را هدایت نمی\u200cکند!"
      },
      {
        "index": 38,
        "text": "ای کسانی که ایمان آورده\u200cاید! چرا هنگامی که به شما گفته می\u200cشود: «به سوی جهاد در راه خدا حرکت کنید!» بر زمین سنگینی می\u200cکنید (و سستی به خرج می\u200cدهید)؟! آیا به زندگی دنیا به جای آخرت راضی شده\u200cاید؟! با اینکه متاع زندگی دنیا، در برابر آخرت، جز اندکی نیست!"
      },
      {
        "index": 39,
        "text": "اگر (به سوی میدان جهاد) حرکت نکنید، شما را مجازات دردناکی می\u200cکند، و گروه دیگری غیر از شما را به جای شما قرارمی\u200cدهد؛ و هیچ زیانی به او نمی\u200cرسانید؛ و خداوند بر هر چیزی تواناست!"
      },
      {
        "index": 40,
        "text": "اگر او را یاری نکنید، خداوند او را یاری کرد؛ (و در مشکلترین ساعات، او را تنها نگذاشت؛) آن هنگام که کافران او را (از مکّه) بیرون کردند، در حالی که دوّمین نفر بود (و یک نفر بیشتر همراه نداشت)؛ در آن هنگام که آن دو در غار بودند، و او به همراه خود می\u200cگفت: «غم مخور، خدا با ماست!» در این موقع، خداوند سکینه (و آرامش) خود را بر او فرستاد؛ و با لشکرهایی که مشاهده نمی\u200cکردید، او را تقویت نمود؛ و گفتار (و هدف) کافران را پایین قرار داد، (و آنها را با شکست مواجه ساخت؛) و سخن خدا (و آیین او)، بالا (و پیروز) است؛ و خداوند عزیز و حکیم است!"
      },
      {
        "index": 41,
        "text": "(همگی به سوی میدان جهاد) حرکت کنید؛ سبکبار باشید یا سنگین بار! و با اموال و جانهای خود، در راه خدا جهاد نمایید؛ این برای شما بهتر است اگر بدانید!"
      },
      {
        "index": 42,
        "text": "(امّا گروهی از آنها، چنانند که) اگر غنایمی نزدیک (و در دسترس)، و سفری آسان باشد، (به طمع دنیا) از تو پیروی می\u200cکنند؛ ولی (اکنون که برای میدان تبوک،) راه بر آنها دور (و پر مشقت) است، (سرباز می\u200cزنند؛) و بزودی به خدا سوگند یاد می\u200cکنند که: «اگر توانایی داشتیم، همراه شما حرکت می\u200cکردیم!» (آنها با این اعمال و این دروغها، در واقع) خود را هلاک می\u200cکنند؛ و خداوند می\u200cداند آنها دروغگو هستند!"
      },
      {
        "index": 43,
        "text": "خداوند تو را بخشید؛ چرا پیش از آنکه راستگویان و دروغگویان را بشناسی، به آنها اجازه دادی؟! (خوب بود صبر می\u200cکردی، تا هر دو گروه خود را نشان دهند!)"
      },
      {
        "index": 44,
        "text": "آنها که به خدا و روز جزا ایمان دارند، هیچ گاه برای ترک جهاد (در راه خدا) با اموال و جانهایشان، از تو اجازه نمی\u200cگیرند؛ و خداوند پرهیزگاران را می\u200cشناسد."
      },
      {
        "index": 45,
        "text": "تنها کسانی از تو اجازه (این کار را) می\u200cگیرند که به خدا و روز جزا ایمان ندارند، و دلهایشان با شکّ و تردید آمیخته است؛ آنها در تردید خود سرگردانند."
      },
      {
        "index": 46,
        "text": "اگر آنها (راست می\u200cگفتند، و) اراده داشتند که (بسوی میدان جهاد) خارج شوند، وسیله\u200cای برای آن فراهم می\u200cساختند! ولی خدا از حرکت آنها کراهت داشت؛ از این رو (توفیقش را از آنان سلب کرد؛ و) آنها را (از جهاد) باز داشت؛ و به آنان گفته شد: «با «قاعدین» [= کودکان و پیران و بیماران\u200c] بنشینید!»"
      },
      {
        "index": 47,
        "text": "اگر آنها همراه شما (بسوی میدان جهاد) خارج می\u200cشدند، جز اضطراب و تردید، چیزی بر شما نمی\u200cافزودند؛ و بسرعت در بین شما به فتنه\u200cانگیزی (و ایجاد تفرقه و نفاق) می\u200cپرداختند؛ و در میان شما، افرادی (سست و ضعیف) هستند که به سخنان آنها کاملاً گوش فرامی\u200cدهند؛ و خداوند، ظالمان را می\u200cشناسد."
      },
      {
        "index": 48,
        "text": "آنها پیش از این (نیز) در پی فتنه\u200cانگیزی بودند، و کارها را بر تو دگرگون ساختند (و به هم ریختند)؛ تا آن که حق فرا رسید، و فرمان خدا آشکار گشت (و پیروز شدید)، در حالی که آنها کراهت داشتند."
      },
      {
        "index": 49,
        "text": "بعضی از آنها می\u200cگویند: «به ما اجازه ده (تا در جهاد شرکت نکنیم)، و ما را به گناه نیفکن»! آگاه باشید آنها (هم اکنون) در گناه سقوط کرده\u200cاند؛ و جهنم، کافران را احاطه کرده است!"
      },
      {
        "index": 50,
        "text": "هرگاه نیکی به تو رسد، آنها را ناراحت می\u200cکند؛ و اگر مصیبتی به تو رسد، می\u200cگویند: «ما تصمیم خود را از پیش گرفته\u200cایم.» و بازمی\u200cگردند در حالی که خوشحالند!"
      },
      {
        "index": 51,
        "text": "بگو: «هیچ حادثه\u200cای برای ما رخ نمی\u200cدهد، مگر آنچه خداوند برای ما نوشته و مقرّر داشته است؛ او مولا (و سرپرست) ماست؛ و مؤمنان باید تنها بر خدا توکّل کنند!»"
      },
      {
        "index": 52,
        "text": "بگو: «آیا درباره ما، جز یکی از دو نیکی را انتظار دارید؟! (: یا پیروزی یا شهادت) ولی ما انتظار داریم که خداوند، عذابی از سوی خودش (در آن جهان) به شما برساند، یا (در این جهان) به دست ما (مجازات شوید) اکنون که چنین است، شما انتظار بکشید، ما هم با شما انتظار می\u200cکشیم!»"
      },
      {
        "index": 53,
        "text": "بگو: «انفاق کنید؛ خواه از روی میل باشد یا اکراه، هرگز از شما پذیرفته نمی\u200cشود؛ چرا که شما قوم فاسقی بودید!»"
      },
      {
        "index": 54,
        "text": "هیچ چیز مانع قبول انفاقهای آنها نشد، جز اینکه آنها به خدا و پیامبرش کافر شدند، و نماز بجا نمی\u200cآورند جز با کسالت، و انفاق نمی\u200cکنند مگر با کراهت!"
      },
      {
        "index": 55,
        "text": "و (فزونی) اموال و اولاد آنها، تو را در شگفتی فرو نبرد؛ خدا می\u200cخواهد آنان را به وسیله آن، در زندگی دنیا عذاب کند، و در حال کفر بمیرند!"
      },
      {
        "index": 56,
        "text": "آنها به خدا سوگند می\u200cخورند که از شما هستند، در حالی که از شما نیستند؛ ولی آنها گروهی هستند که می\u200cترسند (و به خاطر ترس از فاش شدن اسرارشان دروغ می\u200cگویند)!"
      },
      {
        "index": 57,
        "text": "اگر پناهگاه یا غارها یا راهی در زیر زمین بیابند، بسوی آن حرکت می\u200cکنند، و با سرعت و شتاب فرار می\u200cکنند."
      },
      {
        "index": 58,
        "text": "و در میان آنها کسانی هستند که در (تقسیم) غنایم به تو خرده میگیرند؛ اگر از آن (غنایم، سهمی) به آنها داده شود، راضی می\u200cشوند؛ و اگر داده نشود، خشم می\u200cگیرند (؛ خواه حقّ آنها باشد یا نه)!"
      },
      {
        "index": 59,
        "text": "(در حالی که) اگر به آنچه خدا و پیامبرش به آنان داده راضی باشند، و بگویند: «خداوند برای ما کافی است! و بزودی خدا و رسولش، از فضل خود به ما می\u200cبخشند؛ ما تنها رضای او را می\u200cطلبیم.» (برای آنها بهتر است)!"
      },
      {
        "index": 60,
        "text": "زکاتها مخصوص فقرا و مساکین و کارکنانی است که برای (جمع آوری) آن زحمت می\u200cکشند، و کسانی که برای جلب محبّتشان اقدام می\u200cشود، و برای (آزادی) بردگان، و (ادای دین) بدهکاران، و در راه (تقویت آیین) خدا، و واماندگان در راه؛ این، یک فریضه (مهم) الهی است؛ و خداوند دانا و حکیم است!"
      },
      {
        "index": 61,
        "text": "از آنها کسانی هستند که پیامبر را آزار می\u200cدهند و می\u200cگویند: «او آدم خوش\u200cباوری است!» بگو: «خوش\u200cباور بودن او به نفع شماست! (ولی بدانید) او به خدا ایمان دارد؛ و (تنها) مؤمنان را تصدیق می\u200cکند؛ و رحمت است برای کسانی از شما که ایمان آورده\u200cاند!» و آنها که رسول خدا را آزار می\u200cدهند، عذاب دردناکی دارند!"
      },
      {
        "index": 62,
        "text": "آنها برای شما به خدا سوگند یاد می\u200cکنند، تا شما را راضی سازند؛ در حالی که شایسته\u200cتر این است که خدا و رسولش را راضی کنند، اگر ایمان دارند!"
      },
      {
        "index": 63,
        "text": "آیا نمی\u200cدانند هر کس با خدا و رسولش دشمنی کند، برای او آتش دوزخ است؛ جاودانه در آن می\u200cماند؟! این، همان رسوایی بزرگ است!"
      },
      {
        "index": 64,
        "text": "منافقان از آن بیم دارند که سوره\u200cای بر ضدّ آنان نازل گردد، و به آنها از اسرار درون قلبشان خبر دهد. بگو: «استهزا کنید! خداوند، آنچه را از آن بیم دارید، آشکار می\u200cسازد!»"
      },
      {
        "index": 65,
        "text": "و اگر از آنها بپرسی (: «چرا این اعمال خلاف را انجام دادید؟!»)، می\u200cگویند: «ما بازی و شوخی می\u200cکردیم!» بگو: «آیا خدا و آیات او و پیامبرش را مسخره می\u200cکردید؟!»"
      },
      {
        "index": 66,
        "text": "(بگو:) عذر خواهی نکنید (که بیهوده است؛ چرا که) شما پس از ایمان آوردن، کافر شدید! اگر گروهی از شما را (بخاطر توبه) مورد عفو قرار دهیم، گروه دیگری را عذاب خواهیم کرد؛ زیرا مجرم بودند!"
      },
      {
        "index": 67,
        "text": "مردان منافق و زنان منافق، همه از یک گروهند! آنها امر به منکر، و نهی از معروف می\u200cکنند؛ و دستهایشان را (از انفاق و بخشش) می\u200cبندند؛ خدا را فراموش کردند، و خدا (نیز) آنها را فراموش کرد (، و رحمتش را از آنها قطع نمود)؛ به یقین، منافقان همان فاسقانند!"
      },
      {
        "index": 68,
        "text": "خداوند به مردان و زنان منافق و کفّار، وعده آتش دوزخ داده؛ جاودانه در آن خواهند ماند -همان برای آنها کافی است!- و خدا آنها را از رحمت خود دور ساخته؛ و عذاب همیشگی برای آنهاست!"
      },
      {
        "index": 69,
        "text": "(شما منافقان،) همانند کسانی هستید که قبل از شما بودند (و راه نفاق پیمودند؛ بلکه) آنها از شما نیرومندتر، و اموال و فرزندانشان بیشتر بود! آنها از بهره خود (از مواهب الهی در راه گناه و هوس) استفاده کردند؛ شما نیز از بهره خود، (در این راه) استفاده کردید، همان گونه که آنها استفاده کردند؛ شما (در کفر و نفاق و استهزای مؤمنان) فرو رفتید، همان گونه که آنها فرو رفتند؛ (ولی سرانجام) اعمالشان در دنیا و آخرت نابود شد؛ و آنها همان زیانکارانند!"
      },
      {
        "index": 70,
        "text": "آیا خبر کسانی که پیش از آنها بودند، به آنان نرسیده است؟! «قوم نوح» و «عاد» و «ثمود» و «قوم ابراهیم» و «اصحاب مدین» [= قوم شعیب\u200c] و «شهرهای زیر و رو شده» [= قوم لوط]؛ پیامبرانشان دلایل روشن برای آنان آوردند، (ولی نپذیرفتند؛) خداوند به آنها ستم نکرد، امّا خودشان بر خویشتن ستم می\u200cکردند!"
      },
      {
        "index": 71,
        "text": "مردان و زنان باایمان، ولیّ (و یار و یاور) یکدیگرند؛ امر به معروف، و نهی از منکر می\u200cکنند؛ نماز را برپا می\u200cدارند؛ و زکات را می\u200cپردازند؛ و خدا و رسولش را اطاعت می\u200cکنند؛ بزودی خدا آنان را مورد رحمت خویش قرارمی\u200cدهد؛ خداوند توانا و حکیم است!"
      },
      {
        "index": 72,
        "text": "خداوند به مردان و زنان باایمان، باغهایی از بهشت وعده داده که نهرها از زیر درختانش جاری است؛ جاودانه در آن خواهند ماند؛ و مسکن\u200cهای پاکیزه\u200cای در بهشتهای جاودان (نصیب آنها ساخته)؛ و (خشنودی و) رضای خدا، (از همه اینها) برتر است؛ و پیروزی بزرگ، همین است!"
      },
      {
        "index": 73,
        "text": "ای پیامبر! با کافران و منافقان جهاد کن، و بر آنها سخت بگیر! جایگاهشان جهنم است؛ و چه بد سرنوشتی دارند!"
      },
      {
        "index": 74,
        "text": "به خدا سوگند می\u200cخورند که (در غیاب پیامبر، سخنان نادرست) نگفته\u200cاند؛ در حالی که قطعاً سخنان کفرآمیز گفته\u200cاند؛ و پس از اسلام\u200cآوردنشان، کافر شده\u200cاند؛ و تصمیم (به کار خطرناکی) گرفتند، که به آن نرسیدند. آنها فقط از این انتقام می\u200cگیرند که خداوند و رسولش، آنان را به فضل (و کرم) خود، بی\u200cنیاز ساختند! (با این حال،) اگر توبه کنند، برای آنها بهتر است؛ و اگر روی گردانند، خداوند آنها را در دنیا و آخرت، به مجازات دردناکی کیفر خواهد داد؛ و در سراسر زمین، نه ولیّ و حامی دارند، و نه یاوری!"
      },
      {
        "index": 75,
        "text": "بعضی از آنها با خدا پیمان بسته بودند که: «اگر خداوند ما را از فضل خود روزی دهد، قطعاً صدقه خواهیم داد؛ و از صالحان (و شاکران) خواهیم بود!»"
      },
      {
        "index": 76,
        "text": "امّا هنگامی که خدا از فضل خود به آنها بخشید، بخل ورزیدند و سرپیچی کردند و روی برتافتند!"
      },
      {
        "index": 77,
        "text": "این عمل، (روح) نفاق را، تا روزی که خدا را ملاقات کنند، در دلهایشان برقرار ساخت. این بخاطر آن است که از پیمان الهی تخلّف جستند؛ و بخاطر آن است که دروغ می\u200cگفتند."
      },
      {
        "index": 78,
        "text": "آیا نمی\u200cدانستند که خداوند، اسرار و سخنان درگوشی آنها را می\u200cداند؛ و خداوند دانای همه غیبها (و امور پنهانی) است؟!"
      },
      {
        "index": 79,
        "text": "آنهایی که از مؤمنان اطاعت کار، در صدقاتشان عیبجویی می\u200cکنند، و کسانی را که (برای انفاق در راه خدا) جز به مقدار (ناچیز) توانائی خود دسترسی ندارند، مسخره می\u200cنمایند، خدا آنها را مسخره می\u200cکند؛ (و کیفر استهزاکنندگان را به آنها می\u200cدهد؛) و برای آنها عذاب دردناکی است!"
      },
      {
        "index": 80,
        "text": "چه برای آنها استغفار کنی، و چه نکنی، (حتّی) اگر هفتاد بار برای آنها استغفار کنی، هرگز خدا آنها را نمی\u200cآمرزد! چرا که خدا و پیامبرش را انکار کردند؛ و خداوند جمعیّت فاسقان را هدایت نمی\u200cکند!"
      },
      {
        "index": 81,
        "text": "تخلّف\u200cجویان (از جنگ تبوک،) از مخالفت با رسول خدا خوشحال شدند؛ و کراهت داشتند که با اموال و جانهای خود، در راه خدا جهاد کنند؛ و (به یکدیگر و به مؤمنان) گفتند: «در این گرما، (بسوی میدان) حرکت نکنید!» (به آنان) بگو: «آتش دوزخ از این هم گرمتر است!» اگر می\u200cدانستند!"
      },
      {
        "index": 82,
        "text": "از این\u200cرو آنها باید کمتر بخندند و بسیار بگریند! (چرا که آتش جهنم در انتظارشان است) این، جزای کارهایی است که انجام می\u200cدادند!"
      },
      {
        "index": 83,
        "text": "هرگاه خداوند تو را بسوی گروهی از آنان بازگرداند، و از تو اجازه خروج (بسوی میدان جهاد) بخواهند، بگو: «هیچ گاه با من خارج نخواهید شد! و هرگز همراه من، با دشمنی نخواهید جنگید! شما نخستین بار به کناره\u200cگیری راضی شدید، اکنون نیز با متخلّفان بمانید!»"
      },
      {
        "index": 84,
        "text": "هرگز بر مرده هیچ یک از آنان، نماز نخوان! و بر کنار قبرش، (برای دعا و طلب آمرزش،) نایست! چرا که آنها به خدا و رسولش کافر شدند؛ و در حالی که فاسق بودند از دنیا رفتند!"
      },
      {
        "index": 85,
        "text": "مبادا اموال و فرزندانشان، مایه شگفتی تو گردد! (این برای آنها نعمت نیست؛ بلکه) خدا می\u200cخواهد آنها را به این وسیله در دنیا عذاب کند، و جانشان برآید در حالی که کافرند!"
      },
      {
        "index": 86,
        "text": "و هنگامی که سوره\u200cای نازل شود (و به آنان دستور دهد) که: «به خدا ایمان بیاورید! و همراه پیامبرش جهاد کنید!»، افرادی از آنها [= گروه منافقان\u200c] که توانایی دارند، از تو اجازه می\u200cخواهند و می\u200cگویند: «بگذار ما با قاعدین [= آنها که از جهاد معافند] باشیم!»"
      },
      {
        "index": 87,
        "text": "(آری،) آنها راضی شدند که با متخلّفان باشند؛ و بر دلهایشان مهر نهاده شده؛ از این رو (چیزی) نمی\u200cفهمند!"
      },
      {
        "index": 88,
        "text": "ولی پیامبر و کسانی که با او ایمان آوردند، با اموال و جانهایشان جهاد کردند؛ و همه نیکیها برای آنهاست؛ و آنها همان رستگارانند!"
      },
      {
        "index": 89,
        "text": "خداوند برای آنها باغهایی از بهشت فراهم ساخته که نهرها از زیر درختانش جاری است؛ جاودانه در آن خواهند بود؛ و این است رستگاری (و پیروزی) بزرگ!"
      },
      {
        "index": 90,
        "text": "و عذرآورندگان از اعراب، (نزد تو) آمدند که به آنها اجازه (عدم شرکت در جهاد) داده شود؛ و آنها که به خدا و پیامبرش دروغ گفتند، (بدون هیچ عذری در خانه خود) نشستند؛ بزودی به کسانی از آنها که مخالفت کردند (و معذور نبودند)، عذاب دردناکی خواهد رسید!"
      },
      {
        "index": 91,
        "text": "بر ضعیفان و بیماران و آنها که وسیله\u200cای برای انفاق (در راه جهاد) ندارند، ایرادی نیست (که در میدان جنگ شرکت نجویند،) هرگاه برای خدا و رسولش خیرخواهی کنند (؛ و از آنچه در توان دارند، مضایقه ننمایند). بر نیکوکاران راه مؤاخذه نیست؛ و خداوند آمرزنده و مهربان است!"
      },
      {
        "index": 92,
        "text": "و (نیز) ایرادی نیست بر آنها که وقتی نزد تو آمدند که آنان را بر مرکبی (برای جهاد) سوار کنی، گفتی: «مرکبی که شما را بر آن سوار کنم، ندارم!» (از نزد تو) بازگشتند در حالی که چشمانشان از اندوه اشکبار بود؛ زیرا چیزی نداشتند که در راه خدا انفاق کنند (و با آن به میدان بروند)"
      },
      {
        "index": 93,
        "text": "راه مؤاخذه تنها به روی کسانی باز است که از تو اجازه می\u200cخواهند در حالی که توانگرند؛ (و امکانات کافی برای جهاد دارند؛) آنها راضی شدند که با متخلّفان [= زنان و کودکان و بیماران\u200c] بمانند؛ و خداوند بر دلهایشان مهر نهاده؛ به همین جهت چیزی نمی\u200cدانند!"
      },
      {
        "index": 94,
        "text": "هنگامی که بسوی آنها (که از جهاد تخلّف کردند) باز گردید، از شما عذرخواهی می\u200cکنند؛ بگو: «عذرخواهی نکنید، ما هرگز به شما ایمان نخواهیم آورد! چرا که خدا ما را از اخبارتان آگاه ساخته؛ و خدا و رسولش، اعمال شما را می\u200cبینند؛ سپس به سوی کسی که دانای پنهان و آشکار است بازگشت داده می\u200cشوید؛ و او شما را به آنچه انجام می\u200cدادید، آگاه می\u200cکند (و جزا می\u200cدهد!)»"
      },
      {
        "index": 95,
        "text": "هنگامی که بسوی آنان بازگردید، برای شما به خدا سوگند یاد می\u200cکنند، تا از آنها اعراض (و صرف نظر) کنید؛ از آنها اعراض کنید (و روی بگردانید)؛ چرا که پلیدند! و جایگاهشان دوزخ است، بکیفر اعمالی که انجام می\u200cدادند."
      },
      {
        "index": 96,
        "text": "برای شما قسم یاد می\u200cکنند تا از آنها راضی شوید؛ اگر شما از آنها راضی شوید، خداوند (هرگز) از جمعیّت فاسقان راضی نخواهد شد!"
      },
      {
        "index": 97,
        "text": "بادیه\u200cنشینان عرب، کفر و نفاقشان شدیدتر است؛ و به ناآگاهی از حدود و احکامی که خدا بر پیامبرش نازل کرده، سزاوارترند؛ و خداوند دانا و حکیم است!"
      },
      {
        "index": 98,
        "text": "گروهی از (این) اعراب بادیه\u200cنشین، چیزی را که (در راه خدا) انفاق می\u200cکنند، غرامت محسوب می\u200cدارند؛ و انتظار حوادث دردناکی برای شما می\u200cکشند؛ حوادث دردناک برای خود آنهاست؛ و خداوند شنوا و داناست!"
      },
      {
        "index": 99,
        "text": "گروهی (دیگر) از عربهای بادیه\u200cنشین، به خدا و روز رستاخیز ایمان دارند؛ و آنچه را انفاق می\u200cکنند، مایه تقرّب به خدا، و دعای پیامبر می\u200cدانند؛ آگاه باشید اینها مایه تقرّب آنهاست! خداوند بزودی آنان را در رحمت خود وارد خواهد ساخت؛ به یقین، خداوند آمرزنده و مهربان است!"
      },
      {
        "index": 100,
        "text": "پیشگامان نخستین از مهاجرین و انصار، و کسانی که به نیکی از آنها پیروی کردند، خداوند از آنها خشنود گشت، و آنها (نیز) از او خشنود شدند؛ و باغهایی از بهشت برای آنان فراهم ساخته، که نهرها از زیر درختانش جاری است؛ جاودانه در آن خواهند ماند؛ و این است پیروزی بزرگ!"
      },
      {
        "index": 101,
        "text": "و از (میان) اعراب بادیه\u200cنشین که اطراف شما هستند، جمعی منافقند؛ و از اهل مدینه (نیز)، گروهی سخت به نفاق پای بندند. تو آنها را نمی\u200cشناسی، ولی ما آنها را می شناسیم. بزودی آنها را دو بار مجازات می\u200cکنیم (: مجازاتی با رسوایی در دنیا، و مجازاتی به هنگام مرگ)؛ سپس بسوی مجازات بزرگی (در قیامت) فرستاده می\u200cشوند."
      },
      {
        "index": 102,
        "text": "و گروهی دیگر، به گناهان خود اعتراف کردند؛ و کار خوب و بد را به هم آمیختند؛ امید می\u200cرود که خداوند توبه آنها را بپذیرد؛ به یقین، خداوند آمرزنده و مهربان است!"
      },
      {
        "index": 103,
        "text": "از اموال آنها صدقه\u200cای (بعنوان زکات) بگیر، تا بوسیله آن، آنها را پاک سازی و پرورش دهی! و (به هنگام گرفتن زکات،) به آنها دعا کن؛ که دعای تو، مایه آرامش آنهاست؛ و خداوند شنوا و داناست!"
      },
      {
        "index": 104,
        "text": "آیا نمی\u200cدانستند که فقط خداوند توبه را از بندگانش می\u200cپذیرد، و صدقات را می\u200cگیرد، و خداوند توبه\u200cپذیر و مهربان است؟!"
      },
      {
        "index": 105,
        "text": "بگو: «عمل کنید! خداوند و فرستاده او و مؤمنان، اعمال شما را می\u200cبینند! و بزودی، بسوی دانای نهان و آشکار، بازگردانده می\u200cشوید؛ و شما را به آنچه عمل می\u200cکردید، خبر می\u200cدهد!»"
      },
      {
        "index": 106,
        "text": "و گروهی دیگر، به فرمان خدا واگذار شده\u200cاند (و کارشان با خداست)؛ یا آنها را مجازات می\u200cکند، و یا توبه آنان را می\u200cپذیرد (، هر طور که شایسته باشند)؛ و خداوند دانا و حکیم است!"
      },
      {
        "index": 107,
        "text": "(گروهی دیگر از آنها) کسانی هستند که مسجدی ساختند برای زیان (به مسلمانان)، و (تقوّیت) کفر، و تفرقه\u200cافکنی میان مؤمنان، و کمینگاه برای کسی که از پیش با خدا و پیامبرش مبارزه کرده بود؛ آنها سوگند یاد می\u200cکنند که: «جز نیکی (و خدمت)، نظری نداشته\u200cایم!» امّا خداوند گواهی می\u200cدهد که آنها دروغگو هستند!"
      },
      {
        "index": 108,
        "text": "هرگز در آن (مسجد به عبادت) نایست! آن مسجدی که از روز نخست بر پایه تقوا بنا شده، شایسته\u200cتر است که در آن (به عبادت) بایستی؛ در آن، مردانی هستند که دوست می\u200cدارند پاکیزه باشند؛ و خداوند پاکیزگان را دوست دارد!"
      },
      {
        "index": 109,
        "text": "آیا کسی که شالوده آن را بر تقوای الهی و خشنودی او بنا کرده بهتر است، یا کسی که اساس آن را بر کنار پرتگاه سستی بنا نموده که ناگهان در آتش دوزخ فرومی\u200cریزد؟ و خداوند گروه ستمگران را هدایت نمی\u200cکند!"
      },
      {
        "index": 110,
        "text": "(امّا) این بنایی را که آنها ساختند، همواره بصورت یک وسیله شک و تردید، در دلهایشان باقی می\u200cماند؛ مگر اینکه دلهایشان پاره پاره شود (و بمیرند؛ وگرنه، هرگز از دل آنها بیرون نمی\u200cرود)؛ و خداوند دانا و حکیم است!"
      },
      {
        "index": 111,
        "text": "خداوند از مؤمنان، جانها و اموالشان را خریداری کرده، که (در برابرش) بهشت برای آنان باشد؛ (به این گونه که:) در راه خدا پیکار می\u200cکنند، می\u200cکشند و کشته می\u200cشوند؛ این وعده حقّی است بر او، که در تورات و انجیل و قرآن ذکر فرموده؛ و چه کسی از خدا به عهدش وفادارتر است؟! اکنون بشارت باد بر شما، به داد و ستدی که با خدا کرده\u200cاید؛ و این است آن پیروزی بزرگ!"
      },
      {
        "index": 112,
        "text": "توبه\u200cکنندگان، عبادت کاران، سپاسگویان، سیاحت کنندگان، رکوع کنندگان، سجده\u200cآوران، آمران به معروف، نهی کنندگان از منکر، و حافظان حدود (و مرزهای) الهی، (مؤمنان حقیقی\u200cاند)؛ و بشارت ده به (اینچنین) مؤمنان!"
      },
      {
        "index": 113,
        "text": "برای پیامبر و مؤمنان، شایسته نبود که برای مشرکان (از خداوند) طلب آمرزش کنند، هر چند از نزدیکانشان باشند؛ (آن هم) پس از آنکه بر آنها روشن شد که این گروه، اهل دوزخند!"
      },
      {
        "index": 114,
        "text": "و استغفار ابراهیم برای پدرش [= عمویش آزر]، فقط بخاطر وعده\u200cای بود که به او داده بود (تا وی را بسوی ایمان جذب کند)؛ امّا هنگامی که برای او روشن شد که وی دشمن خداست، از او بیزاری جست؛ به یقین، ابراهیم مهربان و بردبار بود!"
      },
      {
        "index": 115,
        "text": "چنان نبود که خداوند قومی را، پس از آن که آنها را هدایت کرد (و ایمان آوردند) گمراه (و مجازات) کند؛ مگر آنکه اموری را که باید از آن بپرهیزند، برای آنان بیان نماید (و آنها مخالفت کنند)؛ زیرا خداوند به هر چیزی داناست!"
      },
      {
        "index": 116,
        "text": "حکومت آسمانها و زمین تنها از آن خداست؛ زنده می\u200cکند و می\u200cمیراند؛ و جز خدا، ولیّ و یاوری ندارید!"
      },
      {
        "index": 117,
        "text": "مسلّماً خداوند رحمت خود را شامل حال پیامبر و مهاجران و انصار، که در زمان عسرت و شدّت (در جنگ تبوک) از او پیروی کردند، نمود؛ بعد از آنکه نزدیک بود دلهای گروهی از آنها، از حقّ منحرف شود (و از میدان جنگ بازگردند)؛ سپس خدا توبه آنها را پذیرفت، که او نسبت به آنان مهربان و رحیم است!"
      },
      {
        "index": 118,
        "text": "(همچنین) آن سه نفر که (از شرکت در جنگ تبوک) تخلّف جستند، (و مسلمانان با آنان قطع رابطه نمودند،) تا آن حدّ که زمین با همه وسعتش بر آنها تنگ شد؛ (حتّی) در وجود خویش، جایی برای خود نمی\u200cیافتند؛ (در آن هنگام) دانستند پناهگاهی از خدا جز بسوی او نیست؛ سپس خدا رحمتش را شامل حال آنها نمود، (و به آنان توفیق داد) تا توبه کنند؛ خداوند بسیار توبه\u200cپذیر و مهربان است!"
      },
      {
        "index": 119,
        "text": "ای کسانی که ایمان آورده\u200cاید! از (مخالفت فرمان) خدا بپرهیزید، و با صادقان باشید!"
      },
      {
        "index": 120,
        "text": "سزاوار نیست که اهل مدینه، و بادیه\u200cنشینانی که اطراف آنها هستند، از رسول خدا تخلّف جویند؛ و برای حفظ جان خویش، از جان او چشم بپوشند! این بخاطر آن است که هیچ تشنگی و خستگی، و گرسنگی در راه خدا به آنها نمی\u200cرسد و هیچ گامی که موجب خشم کافران می\u200cشود برنمی\u200cدارند، و ضربه\u200cای از دشمن نمی\u200cخورند، مگر اینکه به خاطر آن، عمل صالحی برای آنها نوشته می\u200cشود؛ زیرا خداوند پاداش نیکوکاران را تباه نمی\u200cکند!"
      },
      {
        "index": 121,
        "text": "و هیچ مال کوچک یا بزرگی را (در این راه) انفاق نمی\u200cکنند، و هیچ سرزمینی را (بسوی میدان جهاد و یا در بازگشت) نمی\u200cپیمایند، مگر اینکه برای آنها نوشته می\u200cشود؛ تا خداوند آن را بعنوان بهترین اعمالشان، پاداش دهد."
      },
      {
        "index": 122,
        "text": "شایسته نیست مؤمنان همگی (بسوی میدان جهاد) کوچ کنند؛ چرا از هر گروهی از آنان، طایفه\u200cای کوچ نمی\u200cکند (و طایفه\u200cای در مدینه بماند)، تا در دین (و معارف و احکام اسلام) آگاهی یابند و به هنگام بازگشت بسوی قوم خود، آنها را بیم دهند؟! شاید (از مخالفت فرمان پروردگار) بترسند، و خودداری کنند!"
      },
      {
        "index": 123,
        "text": "ای کسانی که ایمان آورده\u200cاید! با کافرانی که به شما نزدیکترند، پیکار کنید! (و دشمن دورتر، شما را از دشمنان نزدیک غافل نکند!) آنها باید در شما شدّت و خشونت (و قدرت) احساس کنند؛ و بدانید خداوند با پرهیزگاران است!"
      },
      {
        "index": 124,
        "text": "و هنگامی که سوره\u200cای نازل می\u200cشود، بعضی از آنان (به دیگران) می\u200cگویند: «این سوره، ایمان کدام یک از شما را افزون ساخت؟!» (به آنها بگو:) اما کسانی که ایمان آورده\u200cاند، بر ایمانشان افزوده؛ و آنها (به فضل و رحمت الهی) خوشحالند."
      },
      {
        "index": 125,
        "text": "و امّا آنها که در دلهایشان بیماری است، پلیدی بر پلیدیشان افزوده؛ و از دنیا رفتند در حالی که کافر بودند."
      },
      {
        "index": 126,
        "text": "آیا آنها نمی\u200cبینند که در هر سال، یک یا دو بار آزمایش می\u200cشوند؟! باز توبه نمی\u200cکنند، و متذکّر هم نمی\u200cگردند!"
      },
      {
        "index": 127,
        "text": "و هنگامی که سوره\u200cای نازل می\u200cشود، بعضی از آنها [= منافقان\u200c] به یکدیگر نگاه می\u200cکنند و می\u200cگویند: «آیا کسی شما را می\u200cبیند؟ (اگر از حضور پیامبر بیرون رویم، کسی متوجّه ما نمی\u200cشود!)» سپس منصرف می\u200cشوند (و بیرون می\u200cروند)؛ خداوند دلهایشان را (از حق) منصرف ساخته؛ چرا که آنها، گروهی هستند که نمی\u200cفهمند (و بی\u200cدانشند)!"
      },
      {
        "index": 128,
        "text": "به یقین، رسولی از خود شما بسویتان آمد که رنجهای شما بر او سخت است؛ و اصرار بر هدایت شما دارد؛ و نسبت به مؤمنان، رئوف و مهربان است!"
      },
      {
        "index": 129,
        "text": "اگر آنها (از حق) روی بگردانند، (نگران مباش!) بگو: «خداوند مرا کفایت می\u200cکند؛ هیچ معبودی جز او نیست؛ بر او توکّل کردم؛ و او صاحب عرش بزرگ است!»"
      }
    ],
    "index": 9
  },
  {
    "aya": [
      {
        "index": 1,
        "text": "الر، این آیات کتاب استوار و حکمت آمیز است!"
      },
      {
        "index": 2,
        "text": "آیا برای مردم، موجب شگفتی بود که به مردی از آنها وحی فرستادیم که مردم را (از عواقب کفر و گناه) بترسان، و به کسانی که ایمان آورده\u200cاند بشارت ده که برای آنها، سابقه نیک (و پاداشهای مسلّم) نزد پروردگارشان است؟! (امّا) کافران گفتند: «این مرد، ساحر آشکاری است!»"
      },
      {
        "index": 3,
        "text": "پروردگار شما، خداوندی است که آسمانها و زمین را در شش روز [= شش دوران\u200c] آفرید؛ سپس بر تخت (قدرت) قرار گرفت، و به تدبیر کار (جهان) پرداخت؛ هیچ شفاعت کننده\u200cای، جز با اذن او نیست؛ این است خداوند، پروردگار شما! پس او را پرستش کنید! آیا متذکّر نمی\u200cشوید؟!"
      },
      {
        "index": 4,
        "text": "بازگشت همه شما بسوی اوست! خداوند وعده حقّی فرموده؛ او آفرینش را آغاز می\u200cکند، سپس آن را بازمی\u200cگرداند، تا کسانی را که ایمان آورده و کارهای شایسته انجام داده\u200cاند، بعدالت جزا دهد؛ و برای کسانی که کافر شدند، نوشیدنی از مایع سوزان است؛ و عذابی دردناک، بخاطر آنکه کفر می\u200cورزیدند!"
      },
      {
        "index": 5,
        "text": "او کسی است که خورشید را روشنایی، و ماه را نور قرار داد؛ و برای آن منزلگاه\u200cهایی مقدّر کرد، تا عدد سالها و حساب (کارها) را بدانید؛ خداوند این را جز بحق نیافریده؛ او آیات (خود را) برای گروهی که اهل دانشند، شرح می\u200cدهد!"
      },
      {
        "index": 6,
        "text": "مسلّماً در آمد و شد شب و روز، و آنچه خداوند در آسمانها و زمین آفریده، آیات (و نشانه\u200cهایی) است برای گروهی که پرهیزگارند (و حقایق را می\u200cبینند)."
      },
      {
        "index": 7,
        "text": "آنها که ایمان به ملاقات ما (و روز رستاخیز) ندارند، و به زندگی دنیا خشنود شدند و بر آن تکیه کردند، و آنها که از آیات ما غافلند،"
      },
      {
        "index": 8,
        "text": "(همه) آنها جایگاهشان آتش است، بخاطر کارهایی که انجام می\u200cدادند!"
      },
      {
        "index": 9,
        "text": "(ولی) کسانی که ایمان آوردند و کارهای شایسته انجام دادند، پروردگارشان آنها را در پرتو ایمانشان هدایت می\u200cکند؛ از زیر (قصرهای) آنها در باغهای بهشت، نهرها جاری است."
      },
      {
        "index": 10,
        "text": "گفتار (و دعای) آنها در بهشت این است که: «خداوندا، منزهی تو!» و تحیّت آنها در آنجا: سلام؛ و آخرین سخنشان این است که: «حمد، مخصوص پروردگار عالمیان است!»"
      },
      {
        "index": 11,
        "text": "اگر همان گونه که مردم در به دست آوردن «خوبی» ها عجله دارند، خداوند در مجازاتشان شتاب می\u200cکرد، (بزودی) عمرشان به پایان می\u200cرسید (و همگی نابود می\u200cشدند)؛ ولی کسانی را که ایمان به لقای ما ندارند، به حال خود رها می\u200cکنیم تا در طغیانشان سرگردان شوند!"
      },
      {
        "index": 12,
        "text": "هنگامی که به انسان زیان (و ناراحتی) رسد، ما را (در هر حال:) در حالی که به پهلو خوابیده، یا نشسته، یا ایستاده است، می\u200cخواند؛ امّا هنگامی که ناراحتی را از او برطرف ساختیم، چنان می\u200cرود که گویی هرگز ما را برای حل مشکلی که به او رسیده بود، نخوانده است! این گونه برای اسرافکاران، اعمالشان زینت داده شده است (که زشتی این عمل را درک نمی\u200cکنند)!"
      },
      {
        "index": 13,
        "text": "ما امّتهای پیش از شما را، هنگامی که ظلم کردند، هلاک نمودیم؛ در حالی که پیامبرانشان دلایل روشن برای آنها آوردند، ولی آنها ایمان نیاوردند؛ این\u200cگونه گروه مجرمان را کیفر می\u200cدهیم!"
      },
      {
        "index": 14,
        "text": "سپس شما را جانشینان آنها در روی زمین -پس از ایشان- قرار دادیم؛ تا ببینیم شما چگونه عمل می\u200cکنید!"
      },
      {
        "index": 15,
        "text": "و هنگامی که آیات روشن ما بر آنها خوانده می\u200cشود، کسانی که ایمان به لقای ما (و روز رستاخیز) ندارند می\u200cگویند: «قرآنی غیر از این بیاور، یا آن را تبدیل کن! (و آیات نکوهش بتها را بردار)» بگو: «من حق ندارم که از پیش خود آن را تغییر دهم؛ فقط از چیزی که بر من وحی می\u200cشود، پیروی می\u200cکنم! من اگر پروردگارم را نافرمانی کنم، از مجازات روز بزرگ (قیامت) می\u200cترسم!»"
      },
      {
        "index": 16,
        "text": "بگو: «اگر خدا می\u200cخواست، من این آیات را بر شما نمی\u200cخواندم؛ و خداوند از آن آگاهتان نمی\u200cکرد؛ چه اینکه مدّتها پیش از این، در میان شما زندگی نمودم؛ (و هرگز آیه\u200cای نیاوردم؛) آیا نمی\u200cفهمید؟!»"
      },
      {
        "index": 17,
        "text": "چه کسی ستمکارتر است از آن کس که بر خدا دروغ می\u200cبندد، یا آیات او را تکذیب می\u200cکند؟! مسلماً مجرمان رستگار نخواهند شد!"
      },
      {
        "index": 18,
        "text": "آنها غیر از خدا، چیزهایی را می\u200cپرستند که نه به آنان زیان می\u200cرساند، و نه سودی می\u200cبخشد؛ و می\u200cگویند: «اینها شفیعان ما نزد خدا هستند!» بگو: «آیا خدا را به چیزی خبر می\u200cدهید که در آسمانها و زمین سراغ ندارد؟!» منزه است او، و برتر است از آن همتایانی که قرار می\u200cدهند!"
      },
      {
        "index": 19,
        "text": "(در آغاز) همه مردم امّت واحدی بودند؛ سپس اختلاف کردند؛ و اگر فرمانی از طرف پروردگارت (درباره عدم مجازات سریع آنان) از قبل صادر نشده بود، در میان آنها در آنچه اختلاف داشتند داوری می\u200cشد (و سپس همگی به مجازات می\u200cرسیدند)."
      },
      {
        "index": 20,
        "text": "می\u200cگویند: «چرا معجزه\u200cای از پروردگارش بر او نازل نمی\u200cشود؟!» بگو: «غیب (و معجزات) تنها برای خدا (و به فرمان او) است! شما در انتظار باشید، من هم با شما در انتظارم! (شما در انتظار معجزات بهانه\u200cجویانه باشید، و من هم در انتظار مجازات شما!)»"
      },
      {
        "index": 21,
        "text": "هنگامی که به مردم، پس از ناراحتی که به آنها رسیده است، رحمتی بچشانیم، در آیات ما نیرنگ می\u200cکنند (، و برای آن نعمت و رحمت توجیهات ناروا می\u200cکنند)؛ بگو: «خداوند سریعتر از شما مکر [= چاره\u200cجویی\u200c] می\u200cکند؛ و رسولان [= فرشتگان] ما، آنچه نیرنگ می\u200cکنید (و نقشه می\u200cکشید)، می\u200cنویسند!»"
      },
      {
        "index": 22,
        "text": "او کسی است که شما را در خشکی و دریا سیر می\u200cدهد؛ زمانی که در کشتی قرارمی\u200cگیرید، و بادهای موافق آنان را (بسوی مقصد) حرکت میدهد و خوشحال می\u200cشوند، ناگهان طوفان شدیدی می\u200cوزد؛ و امواج از هر سو به سراغ آنها می\u200cآید؛ و گمان می\u200cکنند هلاک خواهند شد؛ در آن هنگام، خدا را از روی اخلاص می\u200cخوانند که: «اگر ما را از این گرفتاری نجات دهی، حتماً از سپاسگزاران خواهیم بود!»"
      },
      {
        "index": 23,
        "text": "امّا هنگامی که خدا آنها را رهایی بخشید، (باز) به ناحق، در زمین ستم میکنند. ای مردم! ستمهای شما، به زیان خود شماست! از زندگی دنیا بهره (میبرید)، سپس بازگشت شما بسوی ماست؛ و ما، شما را به آنچه عمل میکردید، خبر میدهیم!"
      },
      {
        "index": 24,
        "text": "مثل زندگی دنیا، همانند آبی است که از آسمان نازل کرده\u200cایم؛ که در پی آن، گیاهان (گوناگون) زمین -که مردم و چهارپایان از آن می\u200cخورند- می\u200cروید؛ تا زمانی که زمین، زیبایی خود را یافته و آراسته می\u200cگردد، و اهل آن مطمئن می\u200cشوند که می\u200cتوانند از آن بهره\u200cمند گردند، (ناگهان) فرمان ما، شب\u200cهنگام یا در روز، (برای نابودی آن) فرامی\u200cرسد؛ (سرما یا صاعقه\u200cای را بر آن مسلّط می\u200cسازیم؛) و آنچنان آن را درو می\u200cکنیم که گویی دیروز هرگز (چنین کشتزاری) نبوده است! این گونه، آیات خود را برای گروهی که می\u200cاندیشند، شرح می\u200cدهیم!"
      },
      {
        "index": 25,
        "text": "و خداوند به سرای صلح و سلامت دعوت می\u200cکند؛ و هر کس را بخواهد (و شایسته و لایق ببیند)، به راه راست هدایت می\u200cنماید."
      },
      {
        "index": 26,
        "text": "کسانی که نیکی کردند، پاداش نیک و افزون بر آن دارند؛ و تاریکی و ذلّت، چهره\u200cهایشان را نمی\u200cپوشاند؛ آنها اهل بهشتند، و جاودانه در آن خواهند ماند."
      },
      {
        "index": 27,
        "text": "امّا کسانی که مرتکب گناهان شدند، جزای بدی بمقدار آن دارند؛ و ذلّت و خواری، چهره آنان را می\u200cپوشاند؛ و هیچ چیز نمی\u200cتواند آنها را از (مجازات) خدا نگه دارد! (چهره\u200cهایشان آنچنان تاریک است که) گویی با پاره\u200cهایی از شب تاریک، صورت آنها پوشیده شده! آنها اهل دوزخند؛ و جاودانه در آن خواهند ماند!"
      },
      {
        "index": 28,
        "text": "(به خاطر بیاورید) روزی را که همه آنها را جمع می\u200cکنیم، سپس به مشرکان می\u200cگوییم: «شما و معبودهایتان در جای خودتان باشید (تا به حسابتان رسیدگی شود!)» سپس آنها را از هم جدا می\u200cسازیم (و از هر یک جداگانه سؤال می\u200cکنیم). و معبودهایشان (به آنها) می\u200cگویند: «شما (هرگز) ما را عبادت نمی\u200cکردید!»"
      },
      {
        "index": 29,
        "text": "(آنها در پاسخ می\u200cگویند:) همین بس که خدا میان ما و شما گواه باشد، اگر ما از عبادت شما غافل بودیم!"
      },
      {
        "index": 30,
        "text": "در آن جا، هر کس عملی را که قبلاً انجام داده است، می\u200cآزماید. و همگی بسوی «اللّه» -مولا و سرپرستِ حقیقی خود- بازگردانده می\u200cشوند؛ و چیزهایی را که بدروغ همتای خدا قرار داده بودند، گم و نابود می\u200cشوند!"
      },
      {
        "index": 31,
        "text": "بگو: «چه کسی شما را از آسمان و زمین روزی می\u200cدهد؟ یا چه کسی مالک (و خالق) گوش و چشمهاست؟ و چه کسی زنده را از مرده، و مرده را از زنده بیرون می\u200cآورد؟ و چه کسی امور (جهان) را تدبیر می\u200cکند؟» بزودی (در پاسخ) می\u200cگویند: «خدا»، بگو: «پس چرا تقوا پیشه نمی\u200cکنید (و از خدا نمی\u200cترسید)؟!"
      },
      {
        "index": 32,
        "text": "آن است خداوند، پروردگار حقّ شما (دارای همه این صفات)! با این حال، بعد از حق، چه چیزی جز گمراهی وجود دارد؟! پس چرا (از پرستش او) روی گردان می\u200cشوید؟!"
      },
      {
        "index": 33,
        "text": "اینچنین فرمان پروردگارت بر فاسقان مسلّم شده که آنها (پس از این همه لجاجت و گناه)، ایمان نخواهند آورد!"
      },
      {
        "index": 34,
        "text": "بگو: «آیا هیچ یک از معبودهای شما، آفرینش را ایجاد می\u200cکند و سپس بازمی\u200cگرداند؟!» بگو: «تنها خدا آفرینش را ایجاد کرده، سپس بازمی\u200cگرداند؛ با این حال، چرا از حق روی\u200cگردان می\u200cشوید؟!»"
      },
      {
        "index": 35,
        "text": "بگو: «آیا هیچ یک از معبودهای شما، به سوی حق هدایت می\u200cکند؟! بگو: «تنها خدا به حق هدایت می\u200cکند! آیا کسی که هدایت به سوی حق می\u200cکند برای پیروی شایسته\u200cتر است، یا آن کس که خود هدایت نمی\u200cشود مگر هدایتش کنند؟ شما را چه می\u200cشود، چگونه داوری می\u200cکنید؟!»"
      },
      {
        "index": 36,
        "text": "و بیشتر آنها، جز از گمان (و پندارهای بی\u200cاساس)، پیروی نمی\u200cکنند؛ (در حالی که) گمان، هرگز انسان را از حقّ بی\u200cنیاز نمی\u200cسازد (و به حق نمی\u200cرساند)! به یقین، خداوند از آنچه انجام می\u200cدهند، آگاه است!"
      },
      {
        "index": 37,
        "text": "شایسته نبود (و امکان نداشت) که این قرآن، بدون وحی الهی به خدا نسبت داده شود؛ ولی تصدیقی است برای آنچه پیش از آن است (از کتب آسمانی)، و شرح و تفصیلی بر آنها است؛ شکّی در آن نیست، و از طرف پروردگار جهانیان است."
      },
      {
        "index": 38,
        "text": "آیا آنها می\u200cگویند: «او قرآن را بدروغ به خدا نسبت داده است»؟! بگو: «اگر راست می گویید، یک سوره همانند آن بیاورید؛ و غیر از خدا، هر کس را می\u200cتوانید (به یاری) طلبید!»"
      },
      {
        "index": 39,
        "text": "(ولی آنها از روی علم و دانش قرآن را انکار نکردند؛) بلکه چیزی را تکذیب کردند که آگاهی از آن نداشتند، و هنوز واقعیتش بر آنان روشن نشده است! پیشینیان آنها نیز همین گونه تکذیب کردند؛ پس بنگر عاقبت کار ظالمان چگونه بود!"
      },
      {
        "index": 40,
        "text": "بعضی از آنها، به آن ایمان می\u200cآورند؛ و بعضی ایمان نمی\u200cآورند؛ و پروردگارت به مفسدان آگاهتر است (و آنها را بهتر می\u200cشناسد)!"
      },
      {
        "index": 41,
        "text": "و اگر تو را تکذیب کردند، بگو: «عمل من برای من، و عمل شما برای شماست! شما از آنچه من انجام می\u200cدهم بیزارید و من (نیز) از آنچه شماانجام می\u200cدهید بیزارم!»"
      },
      {
        "index": 42,
        "text": "گروهی از آنان، بسوی تو گوش فرامی\u200cدهند (؛ امّا گویی هیچ نمی\u200cشنوند و کرند)! آیا تو می\u200cتوانی سخن خود را به گوش کران برسانی، هر چند نفهمند؟!"
      },
      {
        "index": 43,
        "text": "و گروهی از آنان، به سوی تو می\u200cنگرند (امّا گویی هیچ نمی\u200cبینند)! آیا تو می\u200cتوانی نابینایان را هدایت کنی، هر چند نبینند؟!"
      },
      {
        "index": 44,
        "text": "خداوند هیچ به مردم ستم نمی\u200cکند؛ ولی این مردمند که به خویشتن ستم می\u200cکند!"
      },
      {
        "index": 45,
        "text": "(به یاد آور) روزی را که (خداوند) آنها را جمع (و محشور) می\u200cسازد؛ آنچنان که (احساس می\u200cکنند) گویی جز ساعتی از روز، (در دنیا) توقّف نکردند؛ به آن مقدار که یکدیگر را (ببینند و) بشناسند! مسلّماً آنها که لقای خداوند (و روز رستاخیز) را تکذیب کردند، زیان بردند و هدایت نیافتند!"
      },
      {
        "index": 46,
        "text": "اگر ما، پاره\u200cای از مجازاتهایی را که به آنها وعده داده\u200cایم، (در حال حیات تو (به تو نشان دهیم، و یا) پیش از آنکه گرفتار عذاب شوند،) تو را از دنیا ببریم، در هر حال، بازگشتشان به سوی ماست؛ سپس خداوند بر آنچه آنها انجام می\u200cدادند گواه است!"
      },
      {
        "index": 47,
        "text": "برای هر امّتی، رسولی است؛ هنگامی که رسولشان به سوی آنان بیاید، بعدالت در میان آنها داوری می\u200cشود؛ و ستمی به آنها نخواهد شد!"
      },
      {
        "index": 48,
        "text": "و می\u200cگویند: «اگر راست می\u200cگوئی، این وعده (مجازات) کی خواهد بود؟»"
      },
      {
        "index": 49,
        "text": "بگو: «من (حتّی) برای خودم زیان و سودی را مالک نیستم، (تا چه رسد برای شما!) مگر آنچه خدا بخواهد. (این مقدار می\u200cدانم که) برای هر قوم و ملّتی، سرآمدی است؛ هنگامی که اجل آنها فرا رسد، (و فرمان مجازات یا مرگشان صادر شود،) نه ساعتی تأخیر می\u200cکنند، و نه پیشی می\u200cگیرند!"
      },
      {
        "index": 50,
        "text": "بگو: «اگر مجازات او، شب\u200cهنگام یا در روز به سراغ شما آید (، آیا می\u200cتوانید آن را از خود دفع کنید؟!)» پس مجرمان برای چه عجله می\u200cکنند؟!"
      },
      {
        "index": 51,
        "text": "یا اینکه آنگاه که واقع شد، به آن ایمان می\u200cآورید! (به شما گفته می\u200cشود:) حالا؟! در حالی که قبلاً برای آن عجله می\u200cکردید! (ولی اکنون چه سود!)"
      },
      {
        "index": 52,
        "text": "سپس به کسانی که ستم کردند گفته می\u200cشود: عذاب ابدی را بچشید! آیا جز به آنچه انجام می\u200cدادید کیفر داده می\u200cشوید؟!»"
      },
      {
        "index": 53,
        "text": "از تو می\u200cپرسند: «آیا آن (وعده مجازات الهی) حقّ است؟» بگو: «آری، به پروردگارم سوگند، قطعاً حقّ است؛ و شما نمی\u200cتوانید از آن جلوگیری کنید!»"
      },
      {
        "index": 54,
        "text": "و هر کس که ستم کرده، اگر تمامی آنچه روی زمین است در اختیار داشته باشد، (همه را از هول عذاب،) برای نجات خویش می\u200cدهد! و هنگامی که عذاب را ببینند، (پشیمان می\u200cشوند؛ امّا) پشیمانی خود را کتمان می\u200cکنند (، مبادا رسواتر شوند)! و در میان آنها، بعدالت داوری می\u200cشود؛ و ستمی بر آنها نخواهد شد!"
      },
      {
        "index": 55,
        "text": "آگاه باشید آنچه در آسمانها و زمین است، از آن خداست! آگاه باشید وعده خدا حقّ است، ولی بیشتر آنها نمی\u200cدانند!"
      },
      {
        "index": 56,
        "text": "اوست که زنده می\u200cکند و می\u200cمیراند، و به سوی او بازگردانده می\u200cشوید!"
      },
      {
        "index": 57,
        "text": "ای مردم! اندرزی از سوی پروردگارتان برای شما آمده است؛ و درمانی برای آنچه در سینه\u200cهاست؛ (درمانی برای دلهای شما؛) و هدایت و رحمتی است برای مؤمنان!"
      },
      {
        "index": 58,
        "text": "بگو: «به فضل و رحمت خدا باید خوشحال شوند؛ که این، از تمام آنچه گردآوری کرده\u200cاند، بهتر است!»"
      },
      {
        "index": 59,
        "text": "بگو: «آیا روزیهایی را که خداوند بر شما نازل کرده دیده\u200cاید، که بعضی از آن را حلال، و بعضی را حرام نموده\u200cاید؟!» بگو: «آیا خداوند به شما اجازه داده، یا بر خدا افترا می بندید (و از پیش خود، حلال و حرام می\u200cکنید؟!)»"
      },
      {
        "index": 60,
        "text": "آنها که بر خدا افترا می\u200cبندند، درباره (مجازات) روز رستاخیز، چه می\u200cاندیشند؟! خداوند نسبت به همه مردم فضل (و بخشش) دارد، امّا اکثر آنها سپاسگزاری نمی\u200cکنند!"
      },
      {
        "index": 61,
        "text": "در هیچ حال (و اندیشه\u200cای) نیستی، و هیچ قسمتی از قرآن را تلاوت نمی\u200cکنی، و هیچ عملی را انجام نمی\u200cدهید، مگر اینکه ما گواه بر شما هستیم در آن هنگام که وارد آن می شوید! و هیچ چیز در زمین و آسمان، از پروردگار تو مخفی نمی\u200cماند؛ حتّی به اندازه سنگینی ذرّه\u200cای، و نه کوچکتر از آن و نه بزرگتر، مگر اینکه (همه آنها) در کتاب آشکار (و لوح محفوظ علم خداوند) ثبت است!"
      },
      {
        "index": 62,
        "text": "آگاه باشید (دوستان و) اولیای خدا، نه ترسی دارند و نه غمگین می\u200cشوند!"
      },
      {
        "index": 63,
        "text": "همانها که ایمان آوردند، و (از مخالفت فرمان خدا) پرهیز می\u200cکردند."
      },
      {
        "index": 64,
        "text": "در زندگی دنیا و در آخرت، شاد (و مسرور) ند؛ وعده\u200cهای الهی تخلّف ناپذیر است! این است آن رستگاری بزرگ!"
      },
      {
        "index": 65,
        "text": "سخن آنها تو را غمگین نسازد! تمام عزّت (و قدرت)، از آن خداست؛ و او شنوا و داناست!"
      },
      {
        "index": 66,
        "text": "آگاه باشید تمام کسانی که در آسمانها و زمین هستند، از آن خدا می\u200cباشند! و آنها که غیر خدا را همتای او می\u200cخوانند، (از منطق و دلیلی) پیروی نمی\u200cکنند؛ آنها فقط از پندار بی اساس پیروی می\u200cکنند؛ و آنها فقط دروغ می\u200cگویند!"
      },
      {
        "index": 67,
        "text": "او کسی است که شب را برای شما آفرید، تا در آن آرامش بیابید؛ و روز را روشنی بخش (تا به تلاش زندگی پردازید) در اینها نشانه\u200cهایی است برای کسانی که گوش شنوا دارند!"
      },
      {
        "index": 68,
        "text": "گفتند: «خداوند فرزندی برای خود انتخاب کرده است»! (از هر عیب و نقص و احتیاجی) منزه است! او بی\u200cنیاز است! از آن اوست آنچه در آسمانها و آنچه در زمین است! شما هیچ\u200cگونه دلیلی بر این ادعا ندارید! آیا به خدا نسبتی می\u200cدهید که نمی\u200cدانید؟!"
      },
      {
        "index": 69,
        "text": "بگو: «آنها که به خدا دروغ می\u200cبندند، (هرگز) رستگار نمی\u200cشوند!"
      },
      {
        "index": 70,
        "text": "بهره\u200cای (ناچیز) از دنیا دارند؛ سپس بازگشتشان بسوی ماست؛ و بعد، به آنها مجازات شدید به سزای کفرشان می\u200cچشانیم!"
      },
      {
        "index": 71,
        "text": "سرگذشت نوح را بر آنها بخوان! در آن هنگام که به قوم خود گفت: «ای قوم من! اگر تذکّرات من نسبت به آیات الهی، بر شما سنگین (و غیر قابل تحمّل) است، (هر کار از دستتان ساخته است بکنید.) من بر خدا توکّل کرده\u200cام! فکر خود، و قدرت معبودهایتان را جمع کنید؛ سپس هیچ چیز بر شما پوشیده نماند؛ (تمام جوانب کارتان را بنگرید؛) سپس به حیات من پایان دهید، و (لحظه\u200cای) مهلتم ندهید! (امّا توانایی ندارید!)"
      },
      {
        "index": 72,
        "text": "و اگر از قبول دعوتم روی بگردانید، (کار نادرستی کرده\u200cاید؛ چه اینکه) من از شما مزدی نمی\u200cخواهم؛ مزد من، تنها بر خداست! و من مأمورم که از مسلمین [= تسلیم شدگان در برابر فرمان خدا] باشم!»"
      },
      {
        "index": 73,
        "text": "امّا آنها او را تکذیب کردند! و ما، او و کسانی را که با او در کشتی بودند، نجات دادیم؛ و آنان را جانشین (و وارث کافران) قرار دادیم؛ و کسانی را که آیات ما را تکذیب کردند، غرق نمودیم! پس ببین عاقبت کار کسانی که انذار شدند (و به انذار الهی اهمیّت ندادند)، چگونه بود!"
      },
      {
        "index": 74,
        "text": "سپس بعد از نوح، رسولانی به سوی قومشان فرستادیم؛ آنان دلایل روشن برایشان آوردند؛ امّا آنها، به چیزی که پیش از آن تکذیب کرده بودند، ایمان نیاوردند! اینچنین بر دلهای تجاوزکاران مهر می\u200cنهیم (تا چیزی را درک نکنند)!"
      },
      {
        "index": 75,
        "text": "بعد از آنها، موسی و هارون را با آیات خود به سوی فرعون و اطرافیانش فرستادیم؛ اما آنها تکبّر کردند (و زیر بار حق نرفتند؛ چرا که) آنها گروهی مجرم بودند!"
      },
      {
        "index": 76,
        "text": "و هنگامی که حق از نزد ما بسراغ آنها آمد، گفتند: «این، سحری است آشکار!»"
      },
      {
        "index": 77,
        "text": "موسی گفت: «آیا درباره حقّ، هنگامی که به سوی شما آمد، (چنین) می\u200cگویید؟! آیا این سحر است؟! در حالی که ساحران (هرگز) رستگار (و پیروز) نمی\u200cشوند!"
      },
      {
        "index": 78,
        "text": "گفتند: «آیا آمده\u200cای که ما را، از آنچه پدرانمان را بر آن یافتیم، منصرف سازی؛ و بزرگی (و ریاست) در روی زمین، از آن شما دو تن باشد؟! ما (هرگز) به شما ایمان نمی\u200cآوریم!»"
      },
      {
        "index": 79,
        "text": "فرعون گفت: «(بروید و) هر جادوگر (و ساحر) دانایی را نزد من آورید!»"
      },
      {
        "index": 80,
        "text": "هنگامی که ساحران (به میدان مبارزه) آمدند، موسی به آنها گفت: «آنچه (از وسایل سحر) را می\u200cتوانید بیفکنید، بیفکنید!»"
      },
      {
        "index": 81,
        "text": "هنگامی که افکندند، موسی گفت: «آنچه شما آوردید، سحر است؛ که خداوند بزودی آن را باطل می\u200cکند؛ چرا که خداوند (هرگز) عمل مفسدان را اصلاح نمی\u200cکند!"
      },
      {
        "index": 82,
        "text": "او حق را به وعده خویش، تحقق می\u200cبخشد؛ هر چند مجرمان کراهت داشته باشند!»"
      },
      {
        "index": 83,
        "text": "(در آغاز،) هیچ کس به موسی ایمان نیاورد، مگر گروهی از فرزندان قوم او؛ (آن هم) با ترس از فرعون و اطرافیانش، مبادا آنها را شکنجه کنند؛ زیرا فرعون، برتری\u200cجویی در زمین داشت؛ و از اسرافکاران بود!"
      },
      {
        "index": 84,
        "text": "موسی گفت: «ای قوم من! اگر شما به خدا ایمان آورده\u200cاید، بر او توکّل کنید اگر تسلیم فرمان او هستید!»"
      },
      {
        "index": 85,
        "text": "گفتند: «تنها بر خدا توکل داریم؛ پروردگارا! ما را مورد شکنجه گروه ستمگر قرار مده!"
      },
      {
        "index": 86,
        "text": "و ما را با رحمتت از (دست) قوم کافر رهایی بخش!"
      },
      {
        "index": 87,
        "text": "و به موسی و برادرش وحی کردیم که: «برای قوم خود، خانه\u200cهایی در سرزمین مصر انتخاب کنید؛ و خانه\u200cهایتان را مقابل یکدیگر (و متمرکز) قرار دهید! و نماز را برپا دارید! و به مؤمنان بشارت ده (که سرانجام پیروز می\u200cشوند!)»"
      },
      {
        "index": 88,
        "text": "موسی گفت: «پروردگارا! تو فرعون و اطرافیانش را زینت و اموالی (سرشار) در زندگی دنیا داده\u200cای، پروردگارا! در نتیجه (بندگانت را) از راه تو گمراه می\u200cسازند! پروردگارا! اموالشان را نابود کن! و (بجرم گناهانشان،) دلهایشان را سخت و سنگین ساز، به گونه\u200cای که ایمان نیاورند تا عذاب دردناک را ببینند!»"
      },
      {
        "index": 89,
        "text": "فرمود: «دعای شما پذیرفته شد! استقامت به خرج دهید؛ و از راه (و رسم) کسانی که نمی\u200cدانند، تبعیت نکنید!»"
      },
      {
        "index": 90,
        "text": "(سرانجام) بنی اسرائیل را از دریا [= رود عظیم نیل\u200c] عبور دادیم؛ و فرعون و لشکرش از سر ظلم و تجاوز، به دنبال آنها رفتند؛ هنگامی که غرقاب دامن او را گرفت، گفت: «ایمان آوردم که هیچ معبودی، جز کسی که بنی اسرائیل به او ایمان آورده\u200cاند، وجود ندارد؛ و من از مسلمین هستم!»"
      },
      {
        "index": 91,
        "text": "(امّا به او خطاب شد:) الآن؟!! در حالی که قبلاً عصیان کردی، و از مفسدان بودی!"
      },
      {
        "index": 92,
        "text": "ولی امروز، بدنت را (از آب) نجات می\u200cدهیم، تا عبرتی برای آیندگان باشی! و بسیاری از مردم، از آیات ما غافلند!"
      },
      {
        "index": 93,
        "text": "(سپس) بنی اسرائیل را در جایگاه صدق (و راستی) منزل دادیم؛ و از روزیهای پاکیزه به آنها عطا کردیم؛ (امّا آنها به نزاع و اختلاف برخاستند!) و اختلاف نکردند، مگر بعد از آنکه علم و آگاهی به سراغشان آمد! پروردگار تو روز قیامت، در آنچه اختلاف می\u200cکردند، میان آنها داوری می\u200cکند!"
      },
      {
        "index": 94,
        "text": "و اگر در آنچه بر تو نازل کرده\u200cایم تردیدی داری، از کسانی که پیش از تو کتاب آسمانی را می\u200cخواندند بپرس، به یقین، «حق» از طرف پروردگارت به تو رسیده است؛ بنابر این، هرگز از تردیدکنندگان مباش! [مسلماً او تردیدی نداشت! این درسی برای مردم بود!]"
      },
      {
        "index": 95,
        "text": "و از آنها مباش که آیات خدا را تکذیب کردند، که از زیانکاران خواهی بود!"
      },
      {
        "index": 96,
        "text": "(و بدان) آنها که فرمان پروردگار تو بر آنان تحقق یافته، (و بجرم اعمالشان، توفیق هدایت را از آنها گرفته هرگز) ایمان نمی\u200cآورند،"
      },
      {
        "index": 97,
        "text": "هر چند تمام آیات (و نشانه\u200cهای الهی) به آنان برسد، تا زمانی که عذاب دردناک را ببینند! (زیرا تاریکی گناه، قلبهایشان را فرا گرفته، و راهی به روشنایی ندارند!)"
      },
      {
        "index": 98,
        "text": "چرا هیچ یک از شهرها و آبادیها ایمان نیاوردند که (ایمانشان بموقع باشد، و) به حالشان مفید افتد؟! مگر قوم یونس، هنگامی که آنها ایمان آوردند، عذاب رسوا کننده را در زندگی دنیا از آنان برطرف ساختیم؛ و تا مدّت معیّنی [= پایان زندگی و اجلشان\u200c] آنها را بهره\u200cمند ساختیم."
      },
      {
        "index": 99,
        "text": "و اگر پروردگار تو می\u200cخواست، تمام کسانی که روی زمین هستند، همگی به (اجبار) ایمان می\u200cآوردند؛ آیا تو می\u200cخواهی مردم را مجبور سازی که ایمان بیاورند؟! (ایمان اجباری چه سودی دارد؟!)"
      },
      {
        "index": 100,
        "text": "(اما) هیچ کس نمی\u200cتواند ایمان بیاورد، جز به فرمان خدا (و توفیق و یاری و هدایت او)! و پلیدی (کفر و گناه) را بر کسانی قرارمی\u200cدهد که نمی\u200cاندیشند."
      },
      {
        "index": 101,
        "text": "بگو: «نگاه کنید چه چیز (از آیات خدا و نشانه\u200cهای توحیدش) در آسمانها و زمین است!» اما این آیات و انذارها به حال کسانی که (به خاطر لجاجت) ایمان نمی\u200cآورند مفید نخواهد بود!"
      },
      {
        "index": 102,
        "text": "آیا آنها (چیزی) جز همانند روزهای پیشینیان (و بلاها و مجازاتهایشان) را انتظار می\u200cکشند؟! بگو: «شما انتظار بکشید، من نیز با شما انتظار می\u200cکشم!»"
      },
      {
        "index": 103,
        "text": "سپس (هنگام نزول بلا و مجازات،) فرستادگان خود و کسانی را که (به آنان) ایمان می\u200cآورند، نجات می\u200cدهیم و همین گونه، بر ما حق است که مؤمنان (به تو) را (نیز) رهایی بخشیم!"
      },
      {
        "index": 104,
        "text": "بگو: «ای مردم! اگر در عقیده من شک دارید، من آنهایی را که جز خدا می\u200cپرستید، نمی\u200cپرستم! تنها خداوندی را پرستش می\u200cکنم که شما را می\u200cمیراند! و من مأمورم که از مؤمنان باشم!"
      },
      {
        "index": 105,
        "text": "و (به من دستور داده شده که:) روی خود را به آیینی متوجه ساز که از هر گونه شرک، خالی است؛ و از مشرکان مباش!"
      },
      {
        "index": 106,
        "text": "و جز خدا، چیزی را که نه سودی به تو می\u200cرساند و نه زیانی، مخوان! که اگر چنین کنی، از ستمکاران خواهی بود!"
      },
      {
        "index": 107,
        "text": "و اگر خداوند، (برای امتحان یا کیفر گناه،) زیانی به تو رساند، هیچ کس جز او آن را برطرف نمی\u200cسازد؛ و اگر اراده خیری برای تو کند، هیچ کس مانع فضل او نخواهد شد! آنرا به هر کس از بندگانش بخواهد می\u200cرساند؛ و او غفور و رحیم است!»"
      },
      {
        "index": 108,
        "text": "بگو: «ای مردم! حق از طرف پروردگارتان به سراغ شما آمده؛ هر کس (در پرتو آن) هدایت یابد، برای خود هدایت شده؛ و هر کس گمراه گردد، به زیان خود گمراه می\u200cگردد؛ و من مأمور (به اجبار) شما نیستم!»"
      },
      {
        "index": 109,
        "text": "و از آنچه بر تو وحی می\u200cشود پیروی کن، و شکیبا باش (و استقامت نما)، تا خداوند فرمان (پیروزی) را صادر کند؛ و او بهترین حاکمان است!"
      }
    ],
    "index": 10
  },
  {
    "aya": [
      {
        "index": 1,
        "text": "الر، این کتابی است که آیاتش استحکام یافته؛ سپس تشریح شده و از نزد خداوند حکیم و آگاه (نازل گردیده) است!"
      },
      {
        "index": 2,
        "text": "(دعوت من این است) که: جز «اللّه» را نپرستید! من از سوی او برای شما بیم دهنده و بشارت دهنده\u200cام!"
      },
      {
        "index": 3,
        "text": "و اینکه: از پروردگار خویش آمرزش بطلبید؛ سپس بسوی او بازگردید؛ تا شما را تا مدّت معیّنی، (از مواهب زندگی این جهان،) به خوبی بهره\u200cمند سازد؛ و به هر صاحب فضیلتی، به مقدار فضیلتش ببخشد! و اگر (از این فرمان) روی گردان شوید، من بر شما از عذاب روز بزرگی بیمناکم!"
      },
      {
        "index": 4,
        "text": "(بدانید) بازگشت شما بسوی «اللّه» است، و او بر هر چیز تواناست!"
      },
      {
        "index": 5,
        "text": "آگاه باشید، آنها (سرها را به هم نزدیک ساخته، و) سینه\u200cهاشان را در کنار هم قرارمی\u200cدهند، تا خود (و سخنان خویش) را از او [= پیامبر] پنهان دارند! آگاه باشید، آنگاه که آنها لباسهایشان را به خود می\u200cپیچند و خویش را در آن پنهان می\u200cکنند، (خداوند) می\u200cداند آنچه را پنهان می\u200cکنند و آنچه را آشکار می\u200cسازند؛ چرا که او، از اسرار درون سینه\u200cها، آگاه است!"
      },
      {
        "index": 6,
        "text": "هیچ جنبنده\u200cای در زمین نیست مگر اینکه روزی او بر خداست! او قرارگاه و محل نقل و انتقالش را می\u200cداند؛ همه اینها در کتاب آشکاری ثبت است! [= در لوح محفوظ، در کتاب علم خدا]"
      },
      {
        "index": 7,
        "text": "او کسی است که آسمانها و زمین را در شش روز [= شش دوران\u200c] آفرید؛ و عرش (حکومت) او، بر آب قرار داشت؛ (بخاطر این آفرید) تا شما را بیازماید که کدامیک عملتان بهتر است! و اگر (به آنها) بگویی: «شما بعد از مرگ، برانگیخته می\u200cشوید! «، مسلّماً» کافران می\u200cگویند: «این سحری آشکار است!»"
      },
      {
        "index": 8,
        "text": "و اگر مجازات را تا زمان محدودی از آنها به تأخیر اندازیم، (از روی استهزا می\u200cگویند: «چه چیز مانع آن شده است؟!» آگاه باشید، آن روز که (عذاب) به سراغشان آید، از آنها بازگردانده نخواهد شد؛ (و هیچ قدرتی مانع آن نخواهد بود؛) و آنچه را مسخره می\u200cکردند، دامانشان را می\u200cگیرد!"
      },
      {
        "index": 9,
        "text": "و اگر از جانب خویش، نعمتی به انسان بچشانیم، سپس آن را از او بگیریم، بسیار نومید و ناسپاس خواهد بود!"
      },
      {
        "index": 10,
        "text": "و اگر بعد از شدّت و رنجی که به او رسیده، نعمتهایی به او بچشانیم، می\u200cگوید: «مشکلات از من برطرف شد، و دیگر باز نخواهد گشت!» و غرق شادی و غفلت و فخرفروشی می\u200cشود..."
      },
      {
        "index": 11,
        "text": "مگر آنها که (در سایه ایمان راستین،) صبر و استقامت ورزیدند و کارهای شایسته انجام دادند؛ که برای آنها، آمرزش و اجر بزرگی است!"
      },
      {
        "index": 12,
        "text": "شاید (ابلاغ) بعض آیاتی را که به تو وحی می\u200cشود، (بخاطر عدم پذیرش آنها) ترک کنی (و به تأخیر اندازی)؛ و سینه\u200cات از این جهت تنگ (و ناراحت) شود که می\u200cگویند: «چرا گنجی بر او نازل نشده؟! و یا چرا فرشته\u200cای همراه او نیامده است؟!» (ابلاغ کن، و نگران و ناراحت مباش! چرا که) تو فقط بیم دهنده\u200cای؛ و خداوند، نگاهبان و ناظر بر همه چیز است (؛ و به حساب آنان می\u200cرسد)!"
      },
      {
        "index": 13,
        "text": "آنها می\u200cگویند: «او به دروغ این (قرآن) را (به خدا) نسبت داده (و ساختگی است)!» بگو: «اگر راست می\u200cگویید، شما هم ده سوره ساختگی همانند این قرآن بیاورید؛ و تمام کسانی را که می\u200cتوانید -غیر از خدا- (برای این کار) دعوت کنید!»"
      },
      {
        "index": 14,
        "text": "و اگر آنها دعوت شما را نپذیرفتند، بدانید (قرآن) تنها با علم الهی نازل شده؛ و هیچ معبودی جز او نیست! آیا با این حال، تسلیم می\u200cشوید؟"
      },
      {
        "index": 15,
        "text": "کسانی که زندگی دنیا و زینت آن را بخواهند، (نتیجه) اعمالشان را در همین دنیا بطور کامل به آنها می\u200cدهیم؛ و چیزی کم و کاست از آنها نخواهد شد!"
      },
      {
        "index": 16,
        "text": "(ولی) آنها در آخرت، جز آتش، (سهمی) نخواهند داشت؛ و آنچه را در دنیا (برای غیر خدا) انجام دادند، بر باد می\u200cرود؛ و آنچه را عمل می\u200cکردند، باطل و بی\u200cاثر می\u200cشود!"
      },
      {
        "index": 17,
        "text": "آیا آن کس که دلیل آشکاری از پروردگار خویش دارد، و بدنبال آن، شاهدی از سوی او می\u200cباشد، و پیش از آن، کتاب موسی که پیشوا و رحمت بود (گواهی بر آن می\u200cدهد، همچون کسی است که چنین نباشد)؟! آنها [= حق\u200cطلبان و حقیقت\u200cجویان\u200c] به او (که دارای این ویژگیهاست،) ایمان می\u200cآورند! و هر کس از گروه\u200cهای مختلف به او کافر شود، آتش وعده\u200cگاه اوست! پس، تردیدی در آن نداشته باش که آن حق است از پروردگارت! ولی بیشتر مردم ایمان نمی\u200cآورند!"
      },
      {
        "index": 18,
        "text": "چه کسی ستمکارتر است از کسانی که بر خدا افترا می\u200cبندند؟! آنان (روز رستاخیز) بر پروردگارشان عرضه می\u200cشوند، در حالی که شاهدان [= پیامبران و فرشتگان\u200c] می\u200cگویند: «اینها همانها هستند که به پروردگارشان دروغ بستند! ای لعنت خدا بر ظالمان باد!»"
      },
      {
        "index": 19,
        "text": "همانها که (مردم را) از راه خدا بازمی\u200cدارند؛ و راه حق را کج و معوج نشان می\u200cدهند؛ و به سرای آخرت کافرند!"
      },
      {
        "index": 20,
        "text": "آنها هیچ گاه توانایی فرار در زمین را ندارند؛ و جز خدا، پشتیبانهایی نمی\u200cیابند! عذاب خدا برای آنها مضاعف خواهد بود؛ (چرا که هم خودشان گمراه بودند، و هم دیگران را گمراه ساختند؛) آنها هرگز توانایی شنیدن (حق را) نداشتند؛ و (حقیقت را) نمی\u200cدیدند!"
      },
      {
        "index": 21,
        "text": "آنان کسانی هستند که سرمایه وجود خود را از دست داده\u200cاند؛ و تمام معبودهای دروغین از نظرشان گم شدند..."
      },
      {
        "index": 22,
        "text": "(به ناچار) آنها در سرای آخرت، قطعاً از همه زیانکارترند!"
      },
      {
        "index": 23,
        "text": "کسانی که ایمان آوردند و کارهای شایسته انجام دادند و در برابر پروردگارشان خضوع و خشوع کردند، آنها اهل بهشتند؛ و جاودانه در آن خواهند ماند!"
      },
      {
        "index": 24,
        "text": "حال این دو گروه [= مؤمنان و منکران\u200c]، حال «نابینا و کر» و «بینا و شنوا» است؛ آیا این دو، همانند یکدیگرند؟! آیا پند نمی\u200cگیرند؟!"
      },
      {
        "index": 25,
        "text": "ما نوح را بسوی قومش فرستادیم (؛ نخستین بار به آنها گفت): «من برای شما بیم\u200cدهنده\u200cای آشکارم!"
      },
      {
        "index": 26,
        "text": "جز «الله» [= خدای یگانه یکتا] را نپرستید؛ زیرا بر شما از عذاب روز دردناکی می\u200cترسم!"
      },
      {
        "index": 27,
        "text": "اشراف کافر قومش (در پاسخ او) گفتند: «ما تو را جز بشری همچون خودمان نمی\u200cبینیم! و کسانی را که از تو پیروی کرده\u200cاند، جز گروهی اراذل ساده\u200cلوح، مشاهده نمی\u200cکنیم؛ و برای شما فضیلتی نسبت به خود نمی\u200cبینیم؛ بلکه شما را دروغگو تصور می\u200cکنیم!»"
      },
      {
        "index": 28,
        "text": "(نوح) گفت: «اگر من دلیل روشنی از پروردگارم داشته باشم، و از نزد خودش رحمتی به من داده باشد -و بر شما مخفی مانده- (آیا باز هم رسالت مرا انکار می\u200cکنید)؟! آیا ما می\u200cتوانیم شما را به پذیرش این دلیل روشن مجبور سازیم، با اینکه شما کراهت دارید؟!"
      },
      {
        "index": 29,
        "text": "ای قوم! من به خاطر این دعوت، اجر و پاداشی از شما نمی\u200cطلبم؛ اجر من، تنها بر خداست! و من، آنها را که ایمان آورده\u200cاند، (بخاطر شما) از خود طرد نمی\u200cکنم؛ چرا که آنها پروردگارشان را ملاقات خواهند کرد؛ (اگر آنها را از خود برانم، در دادگاه قیامت، خصم من خواهند بود؛) ولی شما را قوم جاهلی می\u200cبینم!"
      },
      {
        "index": 30,
        "text": "ای قوم! چه کسی مرا در برابر (مجازات) خدا یاری می\u200cدهد اگر آنان را طرد کنم؟! آیا اندیشه نمی\u200cکنید؟!"
      },
      {
        "index": 31,
        "text": "من هرگز به شما نمی\u200cگویم خزائن الهی نزد من است! و غیب هم نمی\u200cدانم! و نمی\u200cگویم من فرشته\u200cام! و (نیز) نمی\u200cگویم کسانی که در نظر شما خوار می\u200cآیند، خداوند خیری به آنها نخواهد داد؛ خدا از دل آنان آگاهتر است! (با این حال، اگر آنها را برانم،) در این صورت از ستمکاران خواهم بود!»"
      },
      {
        "index": 32,
        "text": "گفتند: «ای نوح! با ما جر و بحث کردی، و زیاد هم جر و بحث کردی! (بس است!) اکنون اگر راستی می\u200cگویی، آنچه را (از عذاب الهی) به ما وعده می\u200cدهی بیاور!»"
      },
      {
        "index": 33,
        "text": "(نوح) گفت: «اگر خدا اراده کند، خواهد آورد؛ و شما قدرت فرار (از آن را) نخواهید داشت!"
      },
      {
        "index": 34,
        "text": "(اما چه سود که) هرگاه خدا بخواهد شما را (بخاطر گناهانتان) گمراه سازد، و من بخواهم شما را اندرز دهم، اندرز من سودی به حالتان نخواهد داشت! او پروردگار شماست؛ و بسوی او بازگشت داده می\u200cشوید.»"
      },
      {
        "index": 35,
        "text": "(مشرکان) می\u200cگویند: «او [= محمد (ص)] این سخنان را بدروغ به خدا نسبت داده است! «بگو: «اگر من اینها را از پیش خود ساخته باشم و به او نسبت دهم، گناهش بر عهده من است؛ ولی من از گناهان شما بیزارم!»"
      },
      {
        "index": 36,
        "text": "به نوح وحی شد که: «جز آنها که (تاکنون) ایمان آورده\u200cاند، دیگر هیچ کس از قوم تو ایمان نخواهد آورد! پس، از کارهایی که می\u200cکردند، غمگین مباش!"
      },
      {
        "index": 37,
        "text": "و (اکنون) در حضور ما و طبق وحی ما، کشتی بساز! و درباره آنها که ستم کردند شفاعت مکن، که (همه) آنها غرق شدنی هستند!»"
      },
      {
        "index": 38,
        "text": "او مشغول ساختن کشتی بود، و هر زمان گروهی از اشراف قومش بر او می\u200cگذشتند، او را مسخره می\u200cکردند؛ (ولی نوح) گفت: «اگر ما را مسخره می\u200cکنید، ما نیز شما را همین\u200cگونه مسخره خواهیم کرد!"
      },
      {
        "index": 39,
        "text": "بزودی خواهید دانست چه کسی عذاب خوارکننده به سراغش خواهد آمد، و مجازات جاودان بر او وارد خواهد شد!»"
      },
      {
        "index": 40,
        "text": "(این وضع همچنان ادامه یافت) تا آن زمان که فرمان ما فرا رسید، و تنور جوشیدن گرفت؛ (به نوح) گفتیم: «از هر جفتی از حیوانات (از نر و ماده) یک زوج در آن (کشتی) حمل کن! همچنین خاندانت را (بر آن سوار کن) -مگر آنها که قبلاً وعده هلاک آنان داده شده [= همسر و یکی از فرزندانت\u200c]- و همچنین مؤمنان را!» اما جز عده کمی همراه او ایمان نیاوردند!"
      },
      {
        "index": 41,
        "text": "او گفت: «به نام خدا بر آن سوار شوید! و هنگام حرکت و توقف کشتی، یاد او کنید، که پروردگارم آمرزنده و مهربان است!»"
      },
      {
        "index": 42,
        "text": "و آن کشتی، آنها را از میان امواجی همچون کوه\u200cها حرکت میداد؛ (در این هنگام،) نوح فرزندش را که در گوشه\u200cای بود صدا زد: «پسرم! همراه ما سوار شو، و با کافران مباش!»"
      },
      {
        "index": 43,
        "text": "گفت: «بزودی به کوهی پناه میبرم تا مرا از آب حفظ کند!» (نوح) گفت: «امروز هیچ نگهداری در برابر فرمان خدا نیسست؛ مگر آن کس را که او رحم کند!» در این هنگام، موج در میان آن دو حایل شد؛ و او در زمره غرق\u200cشدگان قرار گرفت!"
      },
      {
        "index": 44,
        "text": "و گفته شد: «ای زمین، آبت را فرو بر! و ای آسمان، خودداری کن! و آب فرو نشست و کار پایان یافت و (کشتی) بر (دامنه کوه) جودی، پهلو گرفت؛ و (در این هنگام،) گفته شد:» دور باد قوم ستمگر (از سعادت و نجات و رحمت خدا!)»"
      },
      {
        "index": 45,
        "text": "نوح به پروردگارش عرض کرد: «پروردگارا! پسرم از خاندان من است؛ و وعده تو (در مورد نجات خاندانم) حق است؛ و تو از همه حکم\u200cکنندگان برتری!»"
      },
      {
        "index": 46,
        "text": "فرمود: «ای نوح! او از اهل تو نیست! او عمل غیر صالحی است [= فرد ناشایسته\u200cای است\u200c]! پس، آنچه را از آن آگاه نیستی، از من مخواه! من به تو اندرز می\u200cدهم تا از جاهلان نباشی!!»"
      },
      {
        "index": 47,
        "text": "عرض کرد: «پروردگارا! من به تو پناه می\u200cبرم که از تو چیزی بخواهم که از آن آگاهی ندارم! و اگر مرا نبخشی، و بر من رحم نکنی، از زیانکاران خواهم بود!»"
      },
      {
        "index": 48,
        "text": "(به نوح) گفته شد: «ای نوح! با سلامت و برکاتی از ناحیه ما بر تو و بر تمام امتهایی که با تواند، فرود آی! و امتهای نیز هستند که ما آنها را از نعمتها بهره\u200cمند خواهیم ساخت، سپس عذاب دردناکی از سوی ما به آنها می\u200cرسد (، چرا که این نعمتها را کفران می\u200cکنند!)»"
      },
      {
        "index": 49,
        "text": "اینها از خبرهای غیب است که به تو (ای پیامبر) وحی می\u200cکنیم؛ نه تو، و نه قومت، اینها را پیش از این نمی\u200cدانستید! بنابر این، صبر و استقامت کن، که عاقبت از آن پرهیزگاران است!"
      },
      {
        "index": 50,
        "text": "(ما) به سوی (قوم) عاد، برادرشان «هود» را فرستادیم؛ (به آنها) گفت: «ای قوم من! خدا را پرستش کنید، که معبودی جز او برای شما نیست! شما فقط تهمت می\u200cزنید (و بتها را شریک او می\u200cخوانید)!"
      },
      {
        "index": 51,
        "text": "ای قوم من! من از شما برای این (رسالت)، پاداشی نمی\u200cطلبم؛ پاداش من، تنها بر کسی است که مرا آفریده است؛ آیا نمی\u200cفهمید؟!"
      },
      {
        "index": 52,
        "text": "و ای قوم من! از پروردگارتان طلب آمرزش کنید، سپس به سوی او بازگردید، تا (باران) آسمان را پی در پی بر شما بفرستد؛ و نیرویی بر نیرویتان بیفزاید! و گنهکارانه، روی (از حق) بر نتابید!»"
      },
      {
        "index": 53,
        "text": "گفتند: «ای هود! تو دلیل روشنی برای ما نیاورده\u200cای! و ما خدایان خود را بخاطر حرف تو، رها نخواهیم کرد! و ما (اصلاً) به تو ایمان نمی\u200cآوریم!"
      },
      {
        "index": 54,
        "text": "ما (درباره تو) فقط می\u200cگوییم: بعضی از خدایان ما، به تو زیان رسانده (و عقلت را ربوده) اند!» (هود) گفت: «من خدا را به شهادت می\u200cطلبم، شما نیز گواه باشید که من بیزارم از آنچه شریک (خدا) قرارمی\u200cدهید..."
      },
      {
        "index": 55,
        "text": "از آنچه غیر او (می\u200cپرستید)! حال که چنین است، همگی برای من نقشه بکشید؛ و مرا مهلت ندهید! (اما بدانید کاری از دست شما ساخته نیست!)"
      },
      {
        "index": 56,
        "text": "من، بر «الله» که پروردگار من و شماست، توکل کرده\u200cام! هیچ جنبنده\u200cای نیست مگر اینکه او بر آن تسلط دارد؛ (اما سلطه\u200cای با عدالت! چرا که) پروردگار من بر راه راست است!"
      },
      {
        "index": 57,
        "text": "پس اگر روی برگردانید، من رسالتی را که مأمور بودم به شما رساندم؛ و پروردگارم گروه دیگری را جانشین شما می\u200cکند؛ و شما کمترین ضرری به او نمی\u200cرسایند؛ پروردگارم حافظ و نگاهبان هر چیز است!»"
      },
      {
        "index": 58,
        "text": "و هنگامی که فرمان ما فرا رسید، «هود» و کسانی را که با او ایمان آورده بودند، به رحمت خود نجات دادیم؛ و آنها را از عذاب شدید، رهایی بخشیدیم!"
      },
      {
        "index": 59,
        "text": "و این قوم «عاد» بود که آیات پروردگارشان را انکار کردند؛ و پیامبران او را معصیت نمودند؛ و از فرمان هر ستمگر دشمن حق، پیروی کردند!"
      },
      {
        "index": 60,
        "text": "آنان، در این دنیا و روز قیامت، لعنت (و نام ننگینی) بدنبال دارند! بدانید «عاد» نسبت به پروردگارشان کفر ورزیدند! دور باد «عاد» -قوم هود- (از رحمت خدا، و خیر و سعادت)!"
      },
      {
        "index": 61,
        "text": "و بسوی قوم «ثمود»، برادرشان «صالح» را (فرستادیم)؛ گفت: «ای قوم من! خدا را پرستش کنید، که معبودی جز او برای شما نیست! اوست که شما را از زمین آفرید، و آبادی آن را به شما واگذاشت! از او آمرزش بطلبید، سپس به سوی او بازگردید، که پروردگارم (به بندگان خود) نزدیک، و اجابت\u200cکننده (خواسته\u200cهای آنها) است!»"
      },
      {
        "index": 62,
        "text": "گفتند: «ای صالح! تو پیش از این، مایه امید ما بودی! آیا ما را از پرستش آنچه پدرانمان می\u200cپرستیدند، نهی می\u200cکنی؟! در حالی که ما، در مورد آنچه به سوی آن دعوتمان می\u200cکنی، در شک و تردید هستیم!»"
      },
      {
        "index": 63,
        "text": "گفت: «ای قوم! اگر من دلیل آشکاری از پروردگارم داشته باشم، و رحمتی از جانب خود به من داده باشد (، می\u200cتوانم از ابلاغ رسالت او سرپیچی کنم)؟! اگر من نافرمانی او کنم، چه کسی می\u200cتواند مرا در برابر وی یاری دهد؟! پس، (سخنان) شما، جز اطمینان به زیانکار بودنتان، چیزی بر من نمی\u200cافزاید!"
      },
      {
        "index": 64,
        "text": "ای قوم من! این «ناقه» خداوند است، که برای شما نشانه\u200cای است؛ بگذارید در زمین خدا به چرا مشغول شود؛ هیچ گونه آزاری به آن نرسانید، که بزودی عذاب خدا شما را خواهد گرفت!»"
      },
      {
        "index": 65,
        "text": "(اما) آنها آن (ناقه) را از پای در آوردند! و (صالح به آنها) گفت: «(مهلت شما تمام شد!) سه روز در خانه\u200cهایتان بهره\u200cمند گردید؛ (و بعد از آن، عذاب الهی فرا خواهد رسید؛) این وعده\u200cای است که دروغ نخواهد بود!»"
      },
      {
        "index": 66,
        "text": "و هنگامی که فرمان (مجازات) ما فرا رسید، صالح و کسانی را که با او ایمان آورده بودند، به رحمت خود (از آن عذاب) و از رسوایی آن روز، رهایی بخشیدیم؛ چرا که پروردگارت قوی و شکست ناپذیر است!"
      },
      {
        "index": 67,
        "text": "و کسانی را که ستم کرده بودند، صیحه (آسمانی) فروگرفت؛ و در خانه\u200cهایشان به روی افتادند و مردند..."
      },
      {
        "index": 68,
        "text": "آنچنان که گویی هرگز ساکن آن دیار نبودند! بدانید قوم ثمود، پروردگارشان را انکار کردند! دور باد قوم ثمود (از رحمت پروردگار)!"
      },
      {
        "index": 69,
        "text": "فرستادگان ما [= فرشتگان\u200c] برای ابراهیم بشارت آوردند؛ گفتند: «سلام!» (او نیز) گفت: «سلام!» و طولی نکشید که گوساله بریانی (برای آنها) آورد."
      },
      {
        "index": 70,
        "text": "(اما) هنگامی که دید دست آنها به آن نمی\u200cرسد (و از آن نمی\u200cخورند، کار) آنها را زشت شمرد؛ و در دل احساس ترس نمود. به او گفتند: «نترس! ما به سوی قوم لوط فرستاده شده\u200cایم!»"
      },
      {
        "index": 71,
        "text": "و همسرش ایستاده بود، (از خوشحالی) خندید؛ پس او را بشارت به اسحاق، و بعد از او یعقوب دادیم."
      },
      {
        "index": 72,
        "text": "گفت: «ای وای بر من! آیا من فرزند می\u200cآورم در حالی که پیرزنم، و این شوهرم پیرمردی است؟! این راستی چیز عجیبی است!»"
      },
      {
        "index": 73,
        "text": "گفتند: «آیا از فرمان خدا تعجب میکنی؟! این رحمت خدا و برکاتش بر شما خانواده است؛ چرا که او ستوده و والا است!»"
      },
      {
        "index": 74,
        "text": "هنگامی که ترس ابراهیم فرو نشست، و بشارت به او رسید، درباره قوم لوط با ما مجادله می\u200cکرد..."
      },
      {
        "index": 75,
        "text": "چرا که ابراهیم، بردبار و دلسوز و بازگشت\u200cکننده (بسوی خدا) بود!"
      },
      {
        "index": 76,
        "text": "ای ابراهیم! از این (درخواست) صرف\u200cنظر کن، که فرمان پروردگارت فرا رسیده؛ و بطور قطع عذاب (الهی) به سراغ آنها می\u200cآید؛ و برگشت ندارد!"
      },
      {
        "index": 77,
        "text": "و هنگامی که رسولان ما [= فرشتگان عذاب\u200c] به سراغ لوط آمدند، از آمدنشان ناراحت شد؛ و قلبش پریشان گشت؛ و گفت: «امروز روز سختی است!» (زیرا آنها را نشناخت؛ و ترسید قوم تبهکار مزاحم آنها شوند.)"
      },
      {
        "index": 78,
        "text": "قوم او (بقصد مزاحمت میهمانان) بسرعت به سراغ او آمدند -و قبلاً کارهای بد انجام می\u200cدادند- گفت: «ای قوم من! اینها دختران منند؛ برای شما پاکیزه\u200cترند! (با آنها ازدواج کنید؛ و از زشتکاری چشم بپوشید!) از خدا بترسید؛ و مرا در مورد میهمانانم رسوا نسازید! آیا در میان شما یک مرد فهمیده و آگاه وجود ندارد؟!»"
      },
      {
        "index": 79,
        "text": "گفتند: «تو که می\u200cدانی ما تمایلی به دختران تو نداریم؛ و خوب می\u200cدانی ما چه می\u200cخواهیم!»"
      },
      {
        "index": 80,
        "text": "گفت: «(افسوس!) ای کاش در برابر شما قدرتی داشتم؛ یا تکیه\u200cگاه و پشتیبان محکمی در اختیار من بود! (آنگاه می\u200cدانستم با شما زشت\u200cسیرتان ددمنش چه کنم!)»"
      },
      {
        "index": 81,
        "text": "(فرشتگان عذاب) گفتند: «ای لوط! ما فرستادگان پروردگار توایم! آنها هرگز دسترسی به تو پیدا نخواهند کرد! در دل شب، خانواده\u200cات را (از این شهر) حرکت ده! و هیچ یک از شما پشت سرش را نگاه نکند؛ مگر همسرت، که او هم به همان بلایی که آنها گرفتار می\u200cشوند، گرفتار خواهد شد! موعد آنها صبح است؛ آیا صبح نزدیک نیست؟!»"
      },
      {
        "index": 82,
        "text": "و هنگامی که فرمان ما فرا رسید، آن (شهر و دیار) را زیر و رو کردیم؛ و بارانی از سنگ [= گِلهای متحجر] متراکم بر روی هم، بر آنها نازل نمودیم..."
      },
      {
        "index": 83,
        "text": "(سنگهایی که) نزد پروردگارت نشاندار بود؛ و آن، (از سایر) ستمگران دور نیست!"
      },
      {
        "index": 84,
        "text": "و بسوی «مدین» برادرشان شعیب را (فرستادیم)؛ گفت: «ای قوم من! خدا را پرستش کنید، که جز او، معبود دیگری برای شما نیست! پیمانه و وزن را کم نکنید (و دست به کم\u200cفروشی نزنید)! من (هم اکنون) شما را در نعمت می\u200cبینم؛ (ولی) از عذاب روز فراگیر، بر شما بیمناکم!"
      },
      {
        "index": 85,
        "text": "و ای قوم من! پیمانه و وزن را با عدالت، تمام دهید! و بر اشیاء (و اجناس) مردم، عیب نگذارید؛ و از حق آنان نکاهید! و در زمین به فساد نکوشید!"
      },
      {
        "index": 86,
        "text": "آنچه خداوند برای شما باقی گذارده (از سرمایه\u200cهای حلال)، برایتان بهتر است اگر ایمان داشته باشید! و من، پاسدار شما (و مأمور بر اجبارتان به ایمان) نیستم!"
      },
      {
        "index": 87,
        "text": "گفتند: «ای شعیب! آیا نمازت به تو دستور می\u200cدهد که آنچه را پدرانمان می\u200cپرستیدند، ترک کنیم؛ یا آنچه را می\u200cخواهیم در اموالمان انجام ندهیم؟! تو که مرد بردبار و فهمیده\u200cای هستی!»"
      },
      {
        "index": 88,
        "text": "گفت: «ای قوم! به من بگویید، هرگاه من دلیل آشکاری از پروردگارم داشته باشم، و رزق (و موهبت) خوبی به من داده باشد، (آیا می\u200cتوانم بر خلاف فرمان او رفتار کنم؟!) من هرگز نمی\u200cخواهم چیزی که شما را از آن باز می\u200cدارم، خودم مرتکب شوم! من جز اصلاح -تا آنجا که توانایی دارم- نمی\u200cخواهم! و توفیق من، جز به خدا نیست! بر او توکّل کردم؛ و به سوی او بازمی\u200cگردم!"
      },
      {
        "index": 89,
        "text": "و ای قوم من! دشمنی و مخالفت با من، سبب نشود که شما به همان سرنوشتی که قوم نوح یا قوم هود یا قوم صالح گرفتار شدند، گرفتار شوید! و قوم لوط از شما چندان دور نیست!"
      },
      {
        "index": 90,
        "text": "از پروردگار خود، آمرزش بطلبید؛ و به سوی او بازگردید؛ که پروردگارم مهربان و دوستدار (بندگان توبه\u200cکار) است!»"
      },
      {
        "index": 91,
        "text": "گفتند: «ای شعیب! بسیاری از آنچه را می\u200cگویی، ما نمی\u200cفهمیم! و ما تو را در میان خود، ضعیف می\u200cیابیم؛ و اگر (بخاطر) قبیله کوچکت نبود، تو را سنگسار می\u200cکردیم؛ و تو در برابر ما قدرتی نداری!»"
      },
      {
        "index": 92,
        "text": "گفت: «ای قوم! آیا قبیله کوچک من، نزد شما عزیزتر از خداوند است؟! در حالی که (فرمان) او را پشت سر انداخته\u200cاید! پروردگارم به آنچه انجام می\u200cدهید، احاطه دارد (و آگاه است)!"
      },
      {
        "index": 93,
        "text": "ای قوم! هر کاری از دستتان ساخته است، انجام دهید، من هم کار خود را خواهم کرد؛ و بزودی خواهید دانست چه کسی عذاب خوارکننده به سراغش می\u200cآید، و چه کسی دروغگوست! شما انتظار بکشید، من هم در انتظارم!»"
      },
      {
        "index": 94,
        "text": "و هنگامی که فرمان ما فرا رسید، شعیب و کسانی را که با او ایمان آورده بودند، به رحمت خود نجات دادیم؛ و آنها را که ستم کردند، صیحه (آسمانی) فرو گرفت؛ و در دیار خود، به رو افتادند (و مردند)..."
      },
      {
        "index": 95,
        "text": "آنچنان که گویی هرگز از ساکنان آن (دیار) نبودند! دور باد مدین (و اهل آن) از رحمت خدا، همان گونه که قوم ثمود دور شدند!"
      },
      {
        "index": 96,
        "text": "ما، موسی را با آیات خود و دلیل آشکاری فرستادیم..."
      },
      {
        "index": 97,
        "text": "بسوی فرعون و اطرافیانش؛ اما آنها از فرمان فرعون پیروی کردند؛ در حالی که فرمان فرعون، مایه رشد و نجات نبود!"
      },
      {
        "index": 98,
        "text": "روز قیامت، او در پیشاپیش قومش خواهد بود؛ و (به جای چشمه\u200cهای زلال بهشت) آنها را وارد آتش می\u200cکند! و چه بد آبشخوری است (آتش)، که بر آن وارد می\u200cشوند!"
      },
      {
        "index": 99,
        "text": "آنان در این جهان و روز قیامت، لعنتی بدنبال دارند؛ و چه بد عطایی است (لعن و دوری از رحمت خدا)، که نصیب آنان می\u200cشود!"
      },
      {
        "index": 100,
        "text": "این از اخبار شهرها و آبادیهاست که ما برای تو بازگو می\u200cکنیم؛ که بعضی (هنوز) برپا هستند، و بعضی درو شده\u200cاند (و از میان رفته\u200cاند)!"
      },
      {
        "index": 101,
        "text": "ما به آنها ستم نکردیم؛ بلکه آنها خودشان بر خویشتن ستم روا داشتند! و هنگامی که فرمان مجازات الهی فرا رسید، معبودانی را که غیر از خدا می\u200cخواندند، آنها را یاری نکردند؛ و جز بر هلاکت آنان نیفزودند!"
      },
      {
        "index": 102,
        "text": "و اینچنین است مجازات پروردگار تو، هنگامی که شهرها و آبادیهای ظالم را مجازات می\u200cکند! (آری،) مجازات او، دردناک و شدید است!"
      },
      {
        "index": 103,
        "text": "در این، نشانه\u200cای است برای کسی که از عذاب آخرت می\u200cترسد؛ همان روزی است که مردم در آن جمع می\u200cشوند، و روزی که همه آن را مشاهده می\u200cکنند."
      },
      {
        "index": 104,
        "text": "و ما آن (مجازات) را، جز تا زمان محدودی، تأخیر نمی\u200cاندازیم!"
      },
      {
        "index": 105,
        "text": "آن روز که (قیامت و زمان مجازات) فرا رسد، هیچ کس جز به اجازه او سخن نمی\u200cگوید؛ گروهی بدبختند و گروهی خوشبخت!"
      },
      {
        "index": 106,
        "text": "امّا آنها که بدبخت شدند، در آتشند؛ و برای آنان در آنجا، «زفیر» و «شهیق» [= ناله\u200cهای طولانی دم و بازدم\u200c] است..."
      },
      {
        "index": 107,
        "text": "جاودانه در آن خواهند ماند، تا آسمانها و زمین برپاست؛ مگر آنچه پروردگارت بخواهد! پروردگارت هر چه را بخواهد انجام می\u200cدهد!"
      },
      {
        "index": 108,
        "text": "امّا آنها که خوشبخت و سعادتمند شدند، جاودانه در بهشت خواهند ماند، تا آسمانها و زمین برپاست، مگر آنچه پروردگارت بخواهد! بخششی است قطع نشدنی!"
      },
      {
        "index": 109,
        "text": "پس شکّ و تردیدی (در باطل بودن) معبودهایی که آنها می\u200cپرستند، به خود راه مده! آنها همان\u200cگونه این معبودها را پرستش می\u200cکنند که پدرانشان قبلاً می\u200cپرستیدند، و ما نصیب آنان را بی\u200cکم و کاست خواهیم داد!"
      },
      {
        "index": 110,
        "text": "ما به موسی کتاب آسمانی دادیم؛ سپس در آن اختلاف شد؛ و اگر فرمان قبلی خدا (در زمینه آزمایش و اتمام حجّت بر آنها) نبود، در میان آنان داوری می\u200cشد! و آنها (هنوز) در شکّ\u200cاند، شکّی آمیخته به بدگمانی!"
      },
      {
        "index": 111,
        "text": "و پروردگارت اعمال هر یک را بی\u200cکم و کاست به آنها خواهد داد؛ او به آنچه عمل می\u200cکنند آگاه است!"
      },
      {
        "index": 112,
        "text": "پس همان\u200cگونه که فرمان یافته\u200cای، استقامت کن؛ و همچنین کسانی که با تو بسوی خدا آمده\u200cاند (باید استقامت کنند)! و طغیان نکنید، که خداوند آنچه را انجام می\u200cدهید می\u200cبیند!"
      },
      {
        "index": 113,
        "text": "و بر ظالمان تکیه ننمایید، که موجب می\u200cشود آتش شما را فرا گیرد؛ و در آن حال، هیچ ولیّ و سرپرستی جز خدا نخواهید داشت؛ و یاری نمی\u200cشوید!"
      },
      {
        "index": 114,
        "text": "در دو طرف روز، و اوایل شب، نماز را برپا دار؛ چرا که حسنات، سیئات (و آثار آنها را) از بین می\u200cبرند؛ این تذکّری است برای کسانی که اهل تذکّرند!"
      },
      {
        "index": 115,
        "text": "و شکیبایی کن، که خداوند پاداش نیکوکاران را ضایع نخواهد کرد!"
      },
      {
        "index": 116,
        "text": "چرا در قرون (و اقوام) قبل از شما، دانشمندان صاحب قدرتی نبودند که از فساد در زمین جلوگیری کنند؟! مگر اندکی از آنها، که نجاتشان دادیم! و آنان که ستم می\u200cکردند، از تنعّم و کامجوئی پیروی کردند؛ و گناهکار بودند (و نابود شدند)!"
      },
      {
        "index": 117,
        "text": "و چنین نبود که پروردگارت آبادیها را بظلم و ستم نابود کند در حالی که اهلش در صدد اصلاح بوده باشند!"
      },
      {
        "index": 118,
        "text": "و اگر پروردگارت می\u200cخواست، همه مردم را یک امّت (بدون هیچ گونه اختلاف) قرار می\u200cداد؛ ولی آنها همواره مختلفند..."
      },
      {
        "index": 119,
        "text": "مگر کسی را که پروردگارت رحم کند! و برای همین (پذیرش رحمت) آنها را آفرید! و فرمان پروردگارت قطعی شده که: جهنّم را از همه (سرکشان و طاغیان) جنّ و انس پر خواهم کرد!"
      },
      {
        "index": 120,
        "text": "ما از هر یک از سرگذشتهای انبیا برای تو بازگو کردیم، تا به وسیله آن، قلبت را آرامش بخشیم؛ و اراده\u200cات قوّی گردد. و در این (اخبار و سرگذشتها،) برای تو حقّ، و برای مؤمنان موعظه و تذکّر آمده است."
      },
      {
        "index": 121,
        "text": "و به آنها که ایمان نمی\u200cآورند، بگو: «هر چه در قدرت دارید، انجام دهید! ما هم انجام می\u200cدهیم!"
      },
      {
        "index": 122,
        "text": "و انتظار بکشید! ما هم منتظریم!"
      },
      {
        "index": 123,
        "text": "و (آگاهی از) غیب (و اسرار نهان) آسمانها و زمین، تنها از آن خداست؛ و همه کارها به سوی او بازمی\u200cگردد! پس او را پرستش کن! و بر او توکّل نما! و پروردگارت از کارهایی که می\u200cکنید، هرگز غافل نیست!"
      }
    ],
    "index": 11
  },
  {
    "aya": [
      {
        "index": 1,
        "text": "الر، آن آیات کتاب آشکار است!"
      },
      {
        "index": 2,
        "text": "ما آن را قرآنی عربی نازل کردیم، شاید شما درک کنید (و بیندیشید)!"
      },
      {
        "index": 3,
        "text": "ما بهترین سرگذشتها را از طریق این قرآن -که به تو وحی کردیم- بر تو بازگو می\u200cکنیم؛ و مسلّماً پیش از این، از آن خبر نداشتی!"
      },
      {
        "index": 4,
        "text": "(به خاطر بیاور) هنگامی را که یوسف به پدرش گفت: «پدرم! من در خواب دیدم که یازده ستاره، و خورشید و ماه در برابرم سجده می\u200cکنند!»"
      },
      {
        "index": 5,
        "text": "گفت: «فرزندم! خواب خود را برای برادرانت بازگو مکن، که برای تو نقشه (خطرناکی) می\u200cکشند؛ چرا که شیطان، دشمن آشکار انسان است!"
      },
      {
        "index": 6,
        "text": "و این گونه پروردگارت تو را برمی\u200cگزیند؛ و از تعبیر خوابها به تو می\u200cآموزد؛ و نعمتش را بر تو و بر خاندان یعقوب تمام و کامل می\u200cکند، همان\u200cگونه که پیش از این، بر پدرانت ابراهیم و اسحاق تمام کرد؛ به یقین، پروردگار تو دانا و حکیم است!»"
      },
      {
        "index": 7,
        "text": "در (داستان) یوسف و برادرانش، نشانه\u200cها (ی هدایت) برای سؤال\u200cکنندگان بود!"
      },
      {
        "index": 8,
        "text": "هنگامی که (برادران) گفتند: «یوسف و برادرش [= بنیامین\u200c] نزد پدر، از ما محبوبترند؛ در حالی که ما گروه نیرومندی هستیم! مسلّماً پدر ما، در گمراهی آشکاری است!"
      },
      {
        "index": 9,
        "text": "یوسف را بکشید؛ یا او را به سرزمین دوردستی بیفکنید؛ تا توجه پدر، فقط به شما باشد؛ و بعد از آن، (از گناه خود توبه می\u200cکنید؛ و) افراد صالحی خواهید بود!"
      },
      {
        "index": 10,
        "text": "یکی از آنها گفت: «یوسف را نکشید! و اگر می\u200cخواهید کاری انجام دهید، او را در نهانگاه چاه بیفکنید؛ تا بعضی از قافله\u200cها او را برگیرند (و با خود به مکان دوری ببرند)!»"
      },
      {
        "index": 11,
        "text": "(و برای انجام این کار، برادران نزد پدر آمدند و) گفتند: «پدرجان! چرا تو درباره (برادرمان) یوسف، به ما اطمینان نمی\u200cکنی؟! در حالی که ما خیرخواه او هستیم!"
      },
      {
        "index": 12,
        "text": "فردا او را با ما (به خارج شهر) بفرست، تا غذای کافی بخورد و تفریح کند؛ و ما نگهبان او هستیم!»"
      },
      {
        "index": 13,
        "text": "(پدر) گفت: «من از بردن او غمگین می\u200cشوم؛ و از این می\u200cترسم که گرگ او را بخورد، و شما از او غافل باشید!»"
      },
      {
        "index": 14,
        "text": "گفتند: «با اینکه ما گروه نیرومندی هستیم، اگر گرگ او را بخورد، ما از زیانکاران خواهیم بود (و هرگز چنین چیزی) ممکن نیست!)»"
      },
      {
        "index": 15,
        "text": "هنگامی که او را با خود بردند، و تصمیم گرفتند وی را در مخفی\u200cگاه چاه قرار دهند، (سرانجام مقصد خود را عملی ساختند؛) و به او وحی فرستادیم که آنها را در آینده از این کارشان با خبر خواهی ساخت؛ در حالی که آنها نمی\u200cدانند!"
      },
      {
        "index": 16,
        "text": "(برادران یوسف) شب هنگام، گریان به سراغ پدر آمدند."
      },
      {
        "index": 17,
        "text": "گفتند: «ای پدر! ما رفتیم و مشغول مسابقه شدیم، و یوسف را نزد اثاث خود گذاردیم؛ و گرگ او را خورد! تو هرگز سخن ما را باور نخواهی کرد، هر چند راستگو باشیم!»"
      },
      {
        "index": 18,
        "text": "و پیراهن او را با خونی دروغین (آغشته ساخته، نزد پدر) آوردند؛ گفت: «هوسهای نفسانی شما این کار را برایتان آراسته! من صبر جمیل (و شکیبائی خالی از ناسپاسی) خواهم داشت؛ و در برابر آنچه می\u200cگویید، از خداوند یاری می\u200cطلبم!»"
      },
      {
        "index": 19,
        "text": "و (در همین حال) کاروانی فرا رسید؛ و مأمور آب را (به سراغ آب) فرستادند؛ او دلو خود را در چاه افکند؛ (ناگهان) صدا زد: «مژده باد! این کودکی است (زیبا و دوست داشتنی!)» و این امر را بعنوان یک سرمایه از دیگران مخفی داشتند. و خداوند به آنچه آنها انجام می\u200cدادند، آگاه بود."
      },
      {
        "index": 20,
        "text": "و (سرانجام،) او را به بهای کمی -چند درهم- فروختند؛ و نسبت به (فروختن) او، بی رغبت بودند (؛ چرا که می\u200cترسیدند رازشان فاش شود)."
      },
      {
        "index": 21,
        "text": "و آن کس که او را از سرزمین مصر خرید [= عزیز مصر]، به همسرش گفت: «مقام وی را گرامی دار، شاید برای ما سودمند باشد؛ و یا او را بعنوان فرزند انتخاب کنیم!» و اینچنین یوسف را در آن سرزمین متمکّن ساختیم! (ما این کار را کردیم، تا او را بزرگ داریم؛ و) از علم تعبیر خواب به او بیاموزیم؛ خداوند بر کار خود پیروز است، ولی بیشتر مردم نمی\u200cدانند!"
      },
      {
        "index": 22,
        "text": "و هنگامی که به بلوغ و قوّت رسید، ما «حکم» [= نبوّت\u200c] و «علم» به او دادیم؛ و اینچنین نیکوکاران را پاداش می\u200cدهیم!"
      },
      {
        "index": 23,
        "text": "و آن زن که یوسف در خانه او بود، از او تمنّای کامجویی کرد؛ درها را بست و گفت: «بیا (بسوی آنچه برای تو مهیاست!)» (یوسف) گفت: «پناه می\u200cبرم به خدا! او [= عزیز مصر] صاحب نعمت من است؛ مقام مرا گرامی داشته؛ (آیا ممکن است به او ظلم و خیانت کنم؟!) مسلّماً ظالمان رستگار نمی\u200cشوند!»"
      },
      {
        "index": 24,
        "text": "آن زن قصد او کرد؛ و او نیز -اگر برهان پروردگار را نمی\u200cدید- قصد وی می\u200cنمود! اینچنین کردیم تا بدی و فحشا را از او دور سازیم؛ چرا که او از بندگان مخلص ما بود!"
      },
      {
        "index": 25,
        "text": "و هر دو به سوی در، دویدند (در حالی که همسر عزیز، یوسف را تعقیب می\u200cکرد)؛ و پیراهن او را از پشت (کشید و) پاره کرد. و در این هنگام، آقای آن زن را دم در یافتند! آن زن گفت: «کیفر کسی که بخواهد نسبت به اهل تو خیانت کند، جز زندان و یا عذاب دردناک، چه خواهد بود؟!»"
      },
      {
        "index": 26,
        "text": "(یوسف) گفت: «او مرا با اصرار به سوی خود دعوت کرد!» و در این هنگام، شاهدی از خانواده آن زن شهادت داد که: «اگر پیراهن او از پیش رو پاره شده، آن آن راست می\u200cگوید، و او از دروغگویان است."
      },
      {
        "index": 27,
        "text": "و اگر پیراهنش از پشت پاره شده، آن زن دروغ می\u200cگوید، و او از راستگویان است.»"
      },
      {
        "index": 28,
        "text": "هنگامی که (عزیز مصر) دید پیراهن او [= یوسف\u200c] از پشت پاره شده، گفت: «این از مکر و حیله شما زنان است؛ که مکر و حیله شما زنان، عظیم است!"
      },
      {
        "index": 29,
        "text": "یوسف از این موضوع، صرف\u200cنظر کن! و تو ای زن نیز از گناهت استغفار کن، که از خطاکاران بودی!»"
      },
      {
        "index": 30,
        "text": "(این جریان در شهر منعکس شد؛) گروهی از زنان شهر گفتند: «همسر عزیز، جوانش [= غلامش\u200c] را بسوی خود دعوت می\u200cکند! عشق این جوان، در اعماق قلبش نفوذ کرده، ما او را در گمراهی آشکاری می\u200cبینیم!»"
      },
      {
        "index": 31,
        "text": "هنگامی که (همسر عزیز) از فکر آنها باخبر شد، به سراغشان فرستاد (و از آنها دعوت کرد)؛ و برای آنها پشتی (گرانبها، و مجلس باشکوهی) فراهم ساخت؛ و به دست هر کدام، چاقویی (برای بریدن میوه) داد؛ و در این موقع (به یوسف) گفت: «وارد مجلس آنان شو!» هنگامی که چشمشان به او افتاد، او را بسیار بزرگ (و زیبا) شمردند؛ و (بی\u200cتوجه) دستهای خود را بریدند؛ و گفتند: «منزّه است خدا! این بشر نیست؛ این یک فرشته بزرگوار است!»"
      },
      {
        "index": 32,
        "text": "(همسر عزیز) گفت: «این همان کسی است که بخاطر (عشق) او مرا سرزنش کردید! (آری،) من او را به خویشتن دعوت کردم؛ و او خودداری کرد! و اگر آنچه را دستور می\u200cدهم انجام ندهد، به زندان خواهد افتاد؛ و مسلّماً خوار و ذلیل خواهد شد!»"
      },
      {
        "index": 33,
        "text": "(یوسف) گفت: «پروردگارا! زندان نزد من محبوبتر است از آنچه اینها مرا بسوی آن می\u200cخوانند! و اگر مکر و نیرنگ آنها را از من باز نگردانی، بسوی آنان متمایل خواهم شد و از جاهلان خواهم بود!»"
      },
      {
        "index": 34,
        "text": "پروردگارش دعای او را اجابت کرد؛ و مکر آنان را از او بگردانید؛ چرا که او شنوا و داناست!"
      },
      {
        "index": 35,
        "text": "و بعد از آنکه نشانه\u200cهای (پاکی یوسف) را دیدند، تصمیم گرفتند او را تا مدّتی زندانی کنند!"
      },
      {
        "index": 36,
        "text": "و دو جوان، همراه او وارد زندان شدند؛ یکی از آن دو گفت: «من در خواب دیدم که (انگور برای) شراب می\u200cفشارم!» و دیگری گفت: «من در خواب دیدم که نان بر سرم حمل می\u200cکنم؛ و پرندگان از آن می\u200cخورند؛ ما را از تعبیر این خواب آگاه کن که تو را از نیکوکاران می\u200cبینیم.»"
      },
      {
        "index": 37,
        "text": "(یوسف) گفت: «پیش از آنکه جیره غذایی شما فرا رسد، شما را از تعبیر خوابتان آگاه خواهم ساخت. این، از دانشی است که پروردگارم به من آموخته است. من آیین قومی را که به خدا ایمان ندارند، و به سرای دیگر کافرند، ترک گفتم (و شایسته چنین موهبتی شدم)!"
      },
      {
        "index": 38,
        "text": "من از آیین پدرانم ابراهیم و اسحاق و یعقوب پیروی کردم! برای ما شایسته نبود چیزی را همتای خدا قرار دهیم؛ این از فضل خدا بر ما و بر مردم است؛ ولی بیشتر مردم شکرگزاری نمی\u200cکنند!"
      },
      {
        "index": 39,
        "text": "ای دوستان زندانی من! آیا خدایان پراکنده بهترند، یا خداوند یکتای پیروز؟!"
      },
      {
        "index": 40,
        "text": "این معبودهایی که غیر از خدا می\u200cپرستید، چیزی جز اسمهائی (بی\u200cمسمّا) که شما و پدرانتان آنها را خدا نامیده\u200cاید، نیست؛ خداوند هیچ دلیلی بر آن نازل نکرده؛ حکم تنها از آن خداست؛ فرمان داده که غیر از او را نپرستید! این است آیین پابرجا؛ ولی بیشتر مردم نمی\u200cدانند!"
      },
      {
        "index": 41,
        "text": "ای دوستان زندانی من! امّا یکی از شما (دو نفر، آزاد می\u200cشود؛ و) ساقی شراب برای صاحب خود خواهد شد؛ و امّا دیگری به دار آویخته می\u200cشود؛ و پرندگان از سر او می\u200cخورند! و مطلبی که درباره آن (از من) نظر خواستید، قطعی و حتمی است!»"
      },
      {
        "index": 42,
        "text": "و به آن یکی از آن دو نفر، که می\u200cدانست رهایی می\u200cیابد، گفت: «مرا نزد صاحبت [= سلطان مصر] یادآوری کن!» ولی شیطان یادآوری او را نزد صاحبش از خاطر وی برد؛ و بدنبال آن، (یوسف) چند سال در زندان باقی ماند."
      },
      {
        "index": 43,
        "text": "پادشاه گفت: «من در خواب دیدم هفت گاو چاق را که هفت گاو لاغر آنها را می\u200cخورند؛ و هفت خوشه سبز و هفت خوشه خشکیده؛ (که خشکیده\u200cها بر سبزها پیچیدند؛ و آنها را از بین بردند.) ای جمعیّت اشراف! درباره خواب من نظر دهید، اگر خواب را تعبیر می\u200cکنید!»"
      },
      {
        "index": 44,
        "text": "گفتند: «خوابهای پریشان و پراکنده\u200cای است؛ و ما از تعبیر این گونه خوابها آگاه نیستیم!»"
      },
      {
        "index": 45,
        "text": "و یکی از آن دو که نجات یافته بود -و بعد از مدّتی به خاطرش آمد- گفت: «من تأویل آن را به شما خبر می\u200cدهم؛ مرا (به سراغ آن جوان زندانی) بفرستید!»"
      },
      {
        "index": 46,
        "text": "(او به زندان آمد، و چنین گفت:) یوسف، ای مرد بسیار راستگو! درباره این خواب اظهار نظر کن که هفت گاو چاق را هفت گاو لاغر می\u200cخورند؛ و هفت خوشه تر، و هفت خوشه خشکیده؛ تا من بسوی مردم بازگردم، شاید (از تعبیر این خواب) آگاه شوند!"
      },
      {
        "index": 47,
        "text": "گفت: «هفت سال با جدیّت زراعت می\u200cکنید؛ و آنچه را درو کردید، جز کمی که می\u200cخورید، در خوشه\u200cهای خود باقی بگذارید (و ذخیره نمایید)."
      },
      {
        "index": 48,
        "text": "پس از آن، هفت سال سخت (و خشکی و قحطی) می\u200cآید، که آنچه را برای آن سالها ذخیره کرده\u200cاید، می\u200cخورند؛ جز کمی که (برای بذر) ذخیره خواهید کرد."
      },
      {
        "index": 49,
        "text": "سپس سالی فرامی\u200cرسد که باران فراوان نصیب مردم می\u200cشود؛ و در آن سال، مردم عصاره (میوه\u200cها و دانه\u200cهای روغنی را) می\u200cگیرند (و سال پر برکتی است.)»"
      },
      {
        "index": 50,
        "text": "پادشاه گفت: «او را نزد من آورید!» ولی هنگامی که فرستاده او نزد وی [= یوسف\u200c] آمد گفت: «به سوی صاحبت بازگرد، و از او بپرس ماجرای زنانی که دستهای خود را بریدند چه بود؟ که خدای من به نیرنگ آنها آگاه است.»"
      },
      {
        "index": 51,
        "text": "(پادشاه آن زنان را طلبید و) گفت: «به هنگامی که یوسف را به سوی خویش دعوت کردید، جریان کار شما چه بود؟» گفتند: «منزّه است خدا، ما هیچ عیبی در او نیافتیم!» (در این هنگام) همسر عزیز گفت: «الآن حق آشکار گشت! من بودم که او را به سوی خود دعوت کردم؛ و او از راستگویان است!"
      },
      {
        "index": 52,
        "text": "این سخن را بخاطر آن گفتم تا بداند من در غیاب به او خیانت نکردم؛ و خداوند مکر خائنان را هدایت نمی\u200cکند!"
      },
      {
        "index": 53,
        "text": "من هرگز خودم را تبرئه نمی\u200cکنم، که نفس (سرکش) بسیار به بدیها امر می\u200cکند؛ مگر آنچه را پروردگارم رحم کند! پروردگارم آمرزنده و مهربان است.»"
      },
      {
        "index": 54,
        "text": "پادشاه گفت: «او [= یوسف\u200c] را نزد من آورید، تا وی را مخصوص خود گردانم!» هنگامی که (یوسف نزد وی آمد و) با او صحبت کرد، (پادشاه به عقل و درایت او پی برد؛ و) گفت: «تو امروز نزد ما جایگاهی والا داری، و مورد اعتماد هستی!»"
      },
      {
        "index": 55,
        "text": "(یوسف) گفت: «مرا سرپرست خزائن سرزمین (مصر) قرار ده، که نگهدارنده و آگاهم!»"
      },
      {
        "index": 56,
        "text": "و این\u200cگونه ما به یوسف در سرزمین (مصر) قدرت دادیم، که هر جا می\u200cخواست در آن منزل می\u200cگزید (و تصرّف می\u200cکرد)! ما رحمت خود را به هر کس بخواهیم (و شایسته بدانیم) میبخشیم؛ و پاداش نیکوکاران را ضایع نمی\u200cکنیم!"
      },
      {
        "index": 57,
        "text": "(امّا) پاداش آخرت، برای کسانی که ایمان آورده و پرهیزگاری داشتند، بهتر است!"
      },
      {
        "index": 58,
        "text": "(سرزمین کنعان را قحطی فرا گرفت؛) برادران یوسف (در پی موادّ غذایی به مصر) آمدند؛ و بر او وارد شدند. او آنان را شناخت؛ ولی آنها او را نشناختند."
      },
      {
        "index": 59,
        "text": "و هنگامی که (یوسف) بارهای آنان را آماده ساخت، گفت: «(نوبت آینده) آن برادری را که از پدر دارید، نزد من آورید! آیا نمی\u200cبینید من حق پیمانه را ادا می\u200cکنم، و من بهترین میزبانان هستم؟!"
      },
      {
        "index": 60,
        "text": "و اگر او را نزد من نیاورید، نه کیل (و پیمانه\u200cای از غلّه) نزد من خواهید داشت؛ و نه (اصلاً) به من نزدیک شوید!»"
      },
      {
        "index": 61,
        "text": "گفتند: «ما با پدرش گفتگو خواهیم کرد؛ (و سعی می\u200cکنیم موافقتش را جلب نمائیم؛) و ما این کار را خواهیم کرد!»"
      },
      {
        "index": 62,
        "text": "(سپس) به کارگزاران خود گفت: «آنچه را بعنوان قیمت پرداخته\u200cاند، در بارهایشان بگذارید! شاید پس از بازگشت به خانواده خویش، آن را بشناسند؛ و شاید برگردند!»"
      },
      {
        "index": 63,
        "text": "هنگامی که به سوی پدرشان بازگشتند، گفتند: «ای پدر! دستور داده شده که (بدون حضور برادرمان بنیامین) پیمانه\u200cای (از غلّه) به ما ندهند؛ پس برادرمان را با ما بفرست، تا سهمی (از غلّه) دریافت داریم؛ و ما او را محافظت خواهیم کرد!»"
      },
      {
        "index": 64,
        "text": "گفت: «آیا نسبت به او به شما اطمینان کنم همان\u200cگونه که نسبت به برادرش (یوسف) اطمینان کردم (و دیدید چه شد)؟! و (در هر حال،) خداوند بهترین حافظ، و مهربانترین مهربانان است»"
      },
      {
        "index": 65,
        "text": "و هنگامی که متاع خود را گشودند، دیدند سرمایه آنها به آنها بازگردانده شده! گفتند: «پدر! ما دیگر چه میخواهیم؟! این سرمایه ماست که به ما باز پس گردانده شده است! (پس چه بهتر که برادر را با ما بفرستی؛) و ما برای خانواده خویش موادّ غذایی می\u200cآوریم؛ و برادرمان را حفظ خواهیم کرد؛ و یک بار شتر زیادتر دریافت خواهیم داشت؛ این پیمانه (بار) کوچکی است!»"
      },
      {
        "index": 66,
        "text": "گفت: «من هرگز او را با شما نخواهم فرستاد، تا پیمان مؤکّد الهی بدهید که او را حتماً نزد من خواهید آورد! مگر اینکه (بر اثر مرگ یا علّت دیگر،) قدرت از شما سلب گردد. و هنگامی که آنها پیمان استوار خود را در اختیار او گذاردند، گفت: «خداوند، نسبت به آنچه می\u200cگوییم، ناظر و نگهبان است!»"
      },
      {
        "index": 67,
        "text": "و (هنگامی که می\u200cخواستند حرکت کنند، یعقوب) گفت: «فرزندان من! از یک در وارد نشوید؛ بلکه از درهای متفرّق وارد گردید (تا توجه مردم به سوی شما جلب نشود)! و (من با این دستور،) نمی\u200cتوانم حادثه\u200cای را که از سوی خدا حتمی است، از شما دفع کنم! حکم و فرمان، تنها از آنِ خداست! بر او توکّل کرده\u200cام؛ و همه متوکّلان باید بر او توکّل کنند!»"
      },
      {
        "index": 68,
        "text": "و هنگامی که از همان طریق که پدر به آنها دستور داده بود وارد شدند، این کار هیچ حادثه حتمی الهی را نمی\u200cتوانست از آنها دور سازد، جز حاجتی در دل یعقوب (که از این طریق) انجام شد (و خاطرش آرام گرفت)؛ و او به خاطر تعلیمی که ما به او دادیم، علم فراوانی داشت؛ ولی بیشتر مردم نمی\u200cدانند!"
      },
      {
        "index": 69,
        "text": "هنگامی که (برادران) بر یوسف وارد شدند، برادرش را نزد خود جای داد و گفت: «من برادر تو هستم، از آنچه آنها انجام می\u200cدادند، غمگین و ناراحت نباش!»"
      },
      {
        "index": 70,
        "text": "و هنگامی که (مأمور یوسف) بارهای آنها را بست، ظرف آبخوری پادشاه را در بارِ برادرش گذاشت؛ سپس کسی صدا زد؛ «ای اهل قافله، شما دزد هستید!»"
      },
      {
        "index": 71,
        "text": "آنها رو به سوی او کردند و گفتند: «چه چیز گم کرده\u200cاید؟»"
      },
      {
        "index": 72,
        "text": "گفتند: «پیمانه پادشاه را! و هر کس آن را بیاورد، یک بار شتر (غلّه) به او داده می\u200cشود؛ و من ضامن این (پاداش) هستم!»"
      },
      {
        "index": 73,
        "text": "گفتند: «به خدا سوگند شما می\u200cدانید ما نیامده\u200cایم که در این سرزمین فساد کنیم؛ و ما (هرگز) دزد نبوده\u200cایم!»"
      },
      {
        "index": 74,
        "text": "آنها گفتند: «اگر دروغگو باشید، کیفرش چیست؟»"
      },
      {
        "index": 75,
        "text": "گفتند: «هر کس (آن پیمانه) در بارِ او پیدا شود، خودش کیفر آن خواهد بود؛ (و بخاطر این کار، برده شما خواهد شد؛) ما این\u200cگونه ستمگران را کیفر می\u200cدهیم!»"
      },
      {
        "index": 76,
        "text": "در این هنگام، (یوسف) قبل از بار برادرش، به کاوش بارهای آنها پرداخت؛ سپس آن را از بارِ برادرش بیرون آورد؛ این گونه راه چاره را به یوسف یاد دادیم! او هرگز نمی\u200cتوانست برادرش را مطابق آیین پادشاه (مصر) بگیرد، مگر آنکه خدا بخواهد! درجات هر کس را بخواهیم بالا می\u200cبریم؛ و برتر از هر صاحب علمی، عالمی است!"
      },
      {
        "index": 77,
        "text": "(برادران) گفتند: «اگر او [بنیامین\u200c] دزدی کند، (جای تعجب نیست؛) برادرش (یوسف) نیز قبل از او دزدی کرد» یوسف (سخت ناراحت شد، و) این (ناراحتی) را در درون خود پنهان داشت، و برای آنها آشکار نکرد؛ (همین اندازه) گفت: «شما (از دیدگاه من،) از نظر منزلت بدّترین مردمید! و خدا از آنچه توصیف می\u200cکنید، آگاهتر است!»"
      },
      {
        "index": 78,
        "text": "گفتند: «ای عزیز! او پدر پیری دارد (که سخت ناراحت می\u200cشود)؛ یکی از ما را به جای او بگیر؛ ما تو را از نیکوکاران می\u200cبینیم!»"
      },
      {
        "index": 79,
        "text": "گفت: «پناه بر خدا که ما غیر از آن کس که متاع خود را نزد او یافته\u200cایم بگیریم؛ در آن صورت، از ظالمان خواهیم بود!»"
      },
      {
        "index": 80,
        "text": "هنگامی که (برادران) از او مأیوس شدند، به کناری رفتند و با هم به نجوا پرداختند؛ (برادر) بزرگشان گفت: «آیا نمی\u200cدانید پدرتان از شما پیمان الهی گرفته؛ و پیش از این درباره یوسف کوتاهی کردید؟! من از این سرزمین حرکت نمی\u200cکنم، تا پدرم به من اجازه دهد؛ یا خدا درباره من داوری کند، که او بهترین حکم\u200cکنندگان است!"
      },
      {
        "index": 81,
        "text": "شما به سوی پدرتان بازگردید و بگویید: پدر (جان)، پسرت دزدی کرد! و ما جز به آنچه می\u200cدانستیم گواهی ندادیم؛ و ما از غیب آگاه نبودیم!"
      },
      {
        "index": 82,
        "text": "(و اگر اطمینان نداری،) از آن شهر که در آن بودیم سؤال کن، و نیز از آن قافله که با آن آمدیم (بپرس)! و ما (در گفتار خود) صادق هستیم!»"
      },
      {
        "index": 83,
        "text": "(یعقوب) گفت: «(هوای) نفس شما، مسأله را چنین در نظرتان آراسته است! من صبر می\u200cکنم، صبری زیبا (و خالی از کفران)! امیدوارم خداوند همه آنها را به من بازگرداند؛ چرا که او دانا و حکیم است!"
      },
      {
        "index": 84,
        "text": "و از آنها روی برگرداند و گفت: «وا اسفا بر یوسف!» و چشمان او از اندوه سفید شد، اما خشم خود را فرو می\u200cبرد (و هرگز کفران نمی\u200cکرد)!"
      },
      {
        "index": 85,
        "text": "گفتند: «به خدا تو آنقدر یاد یوسف می\u200cکنی تا در آستانه مرگ قرار گیری، یا هلاک گردی!»"
      },
      {
        "index": 86,
        "text": "گفت: «من غم و اندوهم را تنها به خدا می\u200cگویم (و شکایت نزد او می\u200cبرم)! و از خدا چیزهایی می\u200cدانم که شما نمی\u200cدانید!"
      },
      {
        "index": 87,
        "text": "پسرانم! بروید، و از یوسف و برادرش جستجو کنید؛ و از رحمت خدا مأیوس نشوید؛ که تنها گروه کافران، از رحمت خدا مأیوس می\u200cشوند!»"
      },
      {
        "index": 88,
        "text": "هنگامی که آنها بر او [= یوسف\u200c] وارد شدند، گفتند: «ای عزیز! ما و خاندان ما را ناراحتی فرا گرفته، و متاع کمی (برای خرید موادّ غذایی) با خود آورده\u200cایم؛ پیمانه را برای ما کامل کن؛ و بر ما تصدّق و بخشش نما، که خداوند بخشندگان را پاداش می\u200cدهد!»"
      },
      {
        "index": 89,
        "text": "گفت: «آیا دانستید با یوسف و برادرش چه کردید، آنگاه که جاهل بودید؟!»"
      },
      {
        "index": 90,
        "text": "گفتند: «آیا تو همان یوسفی؟!» گفت: «(آری،) من یوسفم، و این برادر من است! خداوند بر ما منّت گذارد؛ هر کس تقوا پیشه کند، و شکیبایی و استقامت نماید، (سرانجام پیروز می\u200cشود؛) چرا که خداوند پاداش نیکوکاران را ضایع نمی\u200cکند!»"
      },
      {
        "index": 91,
        "text": "گفتند: «به خدا سوگند، خداوند تو را بر ما برتری بخشیده؛ و ما خطاکار بودیم!»"
      },
      {
        "index": 92,
        "text": "(یوسف) گفت: «امروز ملامت و توبیخی بر شما نیست! خداوند شما را می\u200cبخشد؛ و او مهربانترین مهربانان است!"
      },
      {
        "index": 93,
        "text": "این پیراهن مرا ببرید، و بر صورت پدرم بیندازید، بینا می\u200cشود! و همه نزدیکان خود را نزد من بیاورید!»"
      },
      {
        "index": 94,
        "text": "هنگامی که کاروان (از سرزمین مصر) جدا شد، پدرشان [= یعقوب\u200c] گفت: «من بوی یوسف را احساس می\u200cکنم، اگر مرا به نادانی و کم عقلی نسبت ندهید!»"
      },
      {
        "index": 95,
        "text": "گفتند: «به خدا تو در همان گمراهی سابقت هستی!»"
      },
      {
        "index": 96,
        "text": "امّا هنگامی که بشارت دهنده فرا رسید، آن (پیراهن) را بر صورت او افکند؛ ناگهان بینا شد! گفت: «آیا به شما نگفتم من از خدا چیزهایی می\u200cدانم که شما نمی\u200cدانید؟!»"
      },
      {
        "index": 97,
        "text": "گفتند: «پدر! از خدا آمرزش گناهان ما را بخواه، که ما خطاکار بودیم!»"
      },
      {
        "index": 98,
        "text": "گفت: «بزودی برای شما از پروردگارم آمرزش می\u200cطلبم، که او آمرزنده و مهربان است!»"
      },
      {
        "index": 99,
        "text": "و هنگامی که بر یوسف وارد شدند، او پدر و مادر خود را در آغوش گرفت، و گفت: «همگی داخل مصر شوید، که انشاء الله در امن و امان خواهید بود!»"
      },
      {
        "index": 100,
        "text": "و پدر و مادر خود را بر تخت نشاند؛ و همگی بخاطر او به سجده افتادند؛ و گفت: «پدر! این تعبیر خوابی است که قبلاً دیدم؛ پروردگارم آن را حقّ قرار داد! و او به من نیکی کرد هنگامی که مرا از زندان بیرون آورد، و شما را از آن بیابان (به اینجا) آورد بعد از آنکه شیطان، میان من و برادرانم فساد کرد. پروردگارم نسبت به آنچه می\u200cخواهد (و شایسته می\u200cداند،) صاحب لطف است؛ چرا که او دانا و حکیم است!"
      },
      {
        "index": 101,
        "text": "پروردگارا! بخشی (عظیم) از حکومت به من بخشیدی، و مرا از علم تعبیر خوابها آگاه ساختی! ای آفریننده آسمانها و زمین! تو ولیّ و سرپرست من در دنیا و آخرت هستی، مرا مسلمان بمیران؛ و به صالحان ملحق فرما!»"
      },
      {
        "index": 102,
        "text": "این از خبرهای غیب است که به تو وحی می\u200cفرستیم! تو (هرگز) نزد آنها نبودی هنگامی که تصمیم می\u200cگرفتند و نقشه می\u200cکشیدند!"
      },
      {
        "index": 103,
        "text": "و بیشتر مردم، هر چند اصرار داشته باشی، ایمان نمی\u200cآورند!"
      },
      {
        "index": 104,
        "text": "و تو (هرگز) از آنها پاداشی نمی\u200cطلبی؛ آن نیست مگر تذکّری برای جهانیان!"
      },
      {
        "index": 105,
        "text": "و چه بسیار نشانه\u200cای (از خدا) در آسمانها و زمین که آنها از کنارش می\u200cگذرند، و از آن رویگردانند!"
      },
      {
        "index": 106,
        "text": "و بیشتر آنها که مدعی ایمان به خدا هستند، مشرکند!"
      },
      {
        "index": 107,
        "text": "آیا ایمن از آنند که عذاب فراگیری از سوی خدا به سراغ آنان بیاید، یا ساعت رستاخیز ناگهان فرارسد، در حالی که متوجّه نیستند؟!"
      },
      {
        "index": 108,
        "text": "بگو: «این راه من است من و پیروانم، و با بصیرت کامل، همه مردم را به سوی خدا دعوت می\u200cکنیم! منزّه است خدا! و من از مشرکان نیستم!»"
      },
      {
        "index": 109,
        "text": "و ما نفرستادیم پیش از تو، جز مردانی از اهل آبادیها که به آنها وحی می\u200cکردیم! آیا (مخالفان دعوت تو،) در زمین سیر نکردند تا ببینند عاقبت کسانی که پیش از آنها بودند چه شد؟! و سرای آخرت برای پرهیزکاران بهتر است! آیا فکر نمی\u200cکنید؟!"
      },
      {
        "index": 110,
        "text": "(پیامبران به دعوت خود، و دشمنان آنها به مخالفت خود همچنان ادامه دادند) تا آنگاه که رسولان مأیوس شدند، و (مردم) گمان کردند که به آنان دروغ گفته شده است؛ در این هنگام، یاری ما به سراغ آنها آمد؛ آنان را که خواستیم نجات یافتند؛ و مجازات و عذاب ما از قوم گنهکار بازگردانده نمی\u200cشود!"
      },
      {
        "index": 111,
        "text": "در سرگذشت آنها درس عبرتی برای صاحبان اندیشه بود! اینها داستان دروغین نبود؛ بلکه (وحی آسمانی است، و) هماهنگ است با آنچه پیش روی او (از کتب آسمانی پیشین) قرار دارد؛ و شرح هر چیزی (که پایه سعادت انسان است)؛ و هدایت و رحمتی است برای گروهی که ایمان می\u200cآورند!"
      }
    ],
    "index": 12
  },
  {
    "aya": [
      {
        "index": 1,
        "text": "المر، اینها آیات کتاب (آسمانی) است؛ و آنچه از طرف پروردگارت بر تو نازل شده، حقّ است؛ ولی بیشتر مردم ایمان نمی\u200cآورند!"
      },
      {
        "index": 2,
        "text": "خدا همان کسی است که آسمانها را، بدون ستونهایی که برای شما دیدنی باشد، برافراشت، سپس بر عرش استیلا یافت (و زمام تدبیر جهان را در کف قدرت گرفت)؛ و خورشید و ماه را مسخّر ساخت، که هر کدام تا زمان معینی حرکت دارند! کارها را او تدبیر می\u200cکند؛ آیات را (برای شما) تشریح می\u200cنماید؛ شاید به لقای پروردگارتان یقین پیدا کنید!"
      },
      {
        "index": 3,
        "text": "و او کسی است که زمین را گسترد؛ و در آن کوه\u200cها و نهرهایی قرار داد؛ و در آن از تمام میوه\u200cها دو جفت آفرید؛ (پرده سیاه) شب را بر روز می\u200cپوشاند؛ در اینها آیاتی است برای گروهی که تفکر می\u200cکنند!"
      },
      {
        "index": 4,
        "text": "و در روی زمین، قطعاتی در کنار هم قرار دارد که با هم متفاوتند؛ و (نیز) باغهایی از انگور و زراعت و نخلها، (و درختان میوه گوناگون) که گاه بر یک پایه می\u200cرویند و گاه بر دو پایه؛ (و عجیب\u200cتر آنکه) همه آنها از یک آب سیراب می\u200cشوند! و با این حال، بعضی از آنها را از جهت میوه بر دیگری برتری می\u200cدهیم؛ در اینها نشانه\u200cهایی است برای گروهی که عقل خویش را به کار می\u200cگیرند!"
      },
      {
        "index": 5,
        "text": "و اگر (از چیزی) تعجب می\u200cکنی، عجیب گفتار آنهاست که می\u200cگویند: «آیا هنگامی که ما خاک شدیم، (بار دیگر زنده می\u200cشویم و) به خلقت جدیدی بازمی\u200cگردیم؟!» آنها کسانی هستند که به پروردگارشان کافر شده\u200cاند؛ و آنان غل و زنجیرها در گردنشان است؛ و آنها اهل دوزخند، و جاودانه در آن خواهند ماند!"
      },
      {
        "index": 6,
        "text": "آنها پیش از حسنه (و رحمت)، از تو تقاضای شتاب در سیّئه (و عذاب) می\u200cکنند؛ با اینکه پیش از آنها بلاهای عبرت انگیز نازل شده است! و پروردگار تو نسبت به مردم -با اینکه ظلم می\u200cکنند- دارای مغفرت است؛ و (در عین حال،) پروردگارت دارای عذاب شدید است!"
      },
      {
        "index": 7,
        "text": "کسانی که کافر شدند می\u200cگویند: «چرا آیه (و معجزه\u200cای) از پروردگارش بر او نازل نشده؟!» تو فقط بیم دهنده\u200cای! و برای هر گروهی هدایت کننده\u200cای است (؛ و اینها همه بهانه است، نه برای جستجوی حقیقت)!"
      },
      {
        "index": 8,
        "text": "خدا از جنین\u200cهایی که هر (انسان یا حیوان) مادّه\u200cای حمل می\u200cکند آگاه است؛ و نیز از آنچه رحمها کم می\u200cکنند (و پیش از موعد مقرّر می\u200cزایند)، و هم از آنچه افزون می\u200cکنند (و بعد از موقع میزایند)؛ و هر چیز نزد او مقدار معینی دارد."
      },
      {
        "index": 9,
        "text": "او از غیب و شهود آگاه، و بزرگ و متعالی است!"
      },
      {
        "index": 10,
        "text": "برای او یکسان است کسانی از شما که پنهانی سخن بگویند، یا آن را آشکار سازند؛ و کسانی که شبانگاه مخفیانه حرکت می\u200cکنند، یا در روشنایی روز."
      },
      {
        "index": 11,
        "text": "برای انسان، مأمورانی است که پی در پی، از پیش رو، و از پشت سرش او را از فرمان خدا [= حوادث غیر حتمی\u200c] حفظ می\u200cکنند؛ (امّا) خداوند سرنوشت هیچ قوم (و ملّتی) را تغییر نمی\u200cدهد مگر آنکه آنان آنچه را در خودشان است تغییر دهند! و هنگامی که خدا اراده سوئی به قومی (بخاطر اعمالشان) کند، هیچ چیز مانع آن نخواهد شد؛ و جز خدا، سرپرستی نخواهند داشت!"
      },
      {
        "index": 12,
        "text": "او کسی است که برق را به شما نشان می\u200cدهد، که هم مایه ترس است و هم مایه امید؛ و ابرهای سنگین\u200cبار ایجاد می\u200cکند!"
      },
      {
        "index": 13,
        "text": "و رعد، تسبیح و حمد او می\u200cگوید؛ و (نیز) فرشتگان از ترس او! و صاعقه\u200cها را می\u200cفرستد؛ و هر کس را بخواهد گرفتار آن می\u200cسازد، (در حالی که آنها با مشاهده این همه آیات الهی، باز هم) درباره خدا به مجادله مشغولند! و او قدرتی بی\u200cانتها (و مجازاتی دردناک) دارد!"
      },
      {
        "index": 14,
        "text": "دعوت حق از آن اوست! و کسانی را که (مشرکان) غیر از خدا می\u200cخوانند، (هرگز) به دعوت آنها پاسخ نمی\u200cگویند! آنها همچون کسی هستند که کفهای (دست) خود را به سوی آب می\u200cگشاید تا آب به دهانش برسد، و هرگز نخواهد رسید! و دعای کافران، جز در ضلال (و گمراهی) نیست!"
      },
      {
        "index": 15,
        "text": "تمام کسانی که در آسمانها و زمین هستند -از روی اطاعت یا اکراه- و همچنین سایه\u200cهایشان، هر صبح و عصر برای خدا سجده می\u200cکنند."
      },
      {
        "index": 16,
        "text": "بگو: «چه کسی پروردگار آسمانها و زمین است؟» بگو: «اللّه!» (سپس) بگو: «آیا اولیا (و خدایانی) غیر از او برای خود برگزیده\u200cاید که (حتّی) مالک سود و زیان خود نیستند (تا چه رسد به شما؟!)» بگو: «آیا نابینا و بینا یکسانند؟! یا ظلمتها و نور برابرند؟! آیا آنها همتایانی برای خدا قرار دادند بخاطر اینکه آنان همانند خدا آفرینشی داشتند، و این آفرینشها بر آنها مشتبه شده است؟!» بگو: «خدا خالق همه چیز است؛ و اوست یکتا و پیروز!»"
      },
      {
        "index": 17,
        "text": "خداوند از آسمان آبی فرستاد؛ و از هر درّه و رودخانه\u200cای به اندازه آنها سیلابی جاری شد؛ سپس سیل بر روی خود کفی حمل کرد؛ و از آنچه (در کوره\u200cها،) برای به دست آوردن زینت آلات یا وسایل زندگی، آتش روی آن روشن می\u200cکنند نیز کفهایی مانند آن به وجود می\u200cآید -خداوند، حق و باطل را چنین مثل می\u200cزند!- امّا کفها به بیرون پرتاب می\u200cشوند، ولی آنچه به مردم سود می\u200cرساند [= آب یا فلز خالص] در زمین می\u200cماند؛ خداوند اینچنین مثال می\u200cزند!"
      },
      {
        "index": 18,
        "text": "برای آنها که دعوت پروردگارشان را اجابت کردند، (سرانجام و) نتیجه نیکوتر است؛ و کسانی که دعوت او را اجابت نکردند، (آنچنان در وحشت عذاب الهی فرو می\u200cروند، که) اگر تمام آنچه روی زمین است، و همانندش، از آن آنها باشد، همه را برای رهایی از عذاب می\u200cدهند! (ولی از آنها پذیرفته نخواهد شد!) برای آنها حساب بدی است؛ و جایگاهشان جهنم، و چه بد جایگاهی است!"
      },
      {
        "index": 19,
        "text": "آیا کسی که می\u200cداند آنچه از طرف پروردگارت بر تو نازل شده حق است، همانند کسی است که نابیناست؟! تنها صاحبان اندیشه متذکّر می\u200cشوند..."
      },
      {
        "index": 20,
        "text": "آنها که به عهد الهی وفا می\u200cکنند، و پیمان را نمی\u200cشکنند..."
      },
      {
        "index": 21,
        "text": "و آنها که پیوندهایی را که خدا دستور به برقراری آن داده، برقرار میدارند؛ و از پروردگارشان می\u200cترسند؛ و از بدی حساب (روز قیامت) بیم دارند..."
      },
      {
        "index": 22,
        "text": "و آنها که بخاطر ذات (پاک) پروردگارشان شکیبایی می\u200cکنند؛ و نماز را برپا می\u200cدارند؛ و از آنچه به آنها روزی داده\u200cایم، در پنهان و آشکار، انفاق می\u200cکنند؛ و با حسنات، سیئات را از میان می\u200cبرند؛ پایان نیک سرای دیگر، از آن آنهاست..."
      },
      {
        "index": 23,
        "text": "(همان) باغهای جاویدان بهشتی که وارد آن می\u200cشوند؛ و همچنین پدران و همسران و فرزندان صالح آنها؛ و فرشتگان از هر دری بر آنان وارد می\u200cگردند..."
      },
      {
        "index": 24,
        "text": "(و به آنان می\u200cگویند:) سلام بر شما بخاطر صبر و استقامتتان! چه نیکوست سرانجام آن سرا (ی جاویدان)!"
      },
      {
        "index": 25,
        "text": "آنها که عهد الهی را پس از محکم کردن می\u200cشکنند، و پیوندهایی را که خدا دستور به برقراری آن داده قطع می\u200cکنند، و در روی زمین فساد می\u200cنمایند، لعنت برای آنهاست؛ و بدی (و مجازات) سرای آخرت!"
      },
      {
        "index": 26,
        "text": "خدا روزی را برای هر کس بخواهد (و شایسته بداند) وسیع، برای هر کس بخواهد (و مصلحت بداند،) تنگ قرارمی\u200cدهد؛ ولی آنها [= کافران\u200c] به زندگی دنیا، شاد (و خوشحال) شدند؛ در حالی که زندگی دنیا در برابر آخرت، متاع ناچیزی است!"
      },
      {
        "index": 27,
        "text": "کسانی که کافر شدند می\u200cگویند: «چرا آیه (و معجزه) ای از پروردگارش بر او نازل نشده است؟!» بگو: «خداوند هر کس را بخواهد گمراه، و هر کس را که بازگردد، به سوی خودش هدایت می\u200cکند! (کمبودی در معجزه\u200cها نیست؛ لجاجت آنها مانع است!)»"
      },
      {
        "index": 28,
        "text": "آنها کسانی هستند که ایمان آورده\u200cاند، و دلهایشان به یاد خدا مطمئن (و آرام) است؛ آگاه باشید، تنها با یاد خدا دلها آرامش می\u200cیابد!"
      },
      {
        "index": 29,
        "text": "آنها که ایمان آوردند و کارهای شایسته انجام دادند، پاکیزه\u200cترین (زندگی) نصیبشان است؛ و بهترین سرانجامها!"
      },
      {
        "index": 30,
        "text": "همان گونه (که پیامبران پیشین را مبعوث کردیم،) تو را به میان امّتی فرستادیم که پیش از آنها امّتهای دیگری آمدند و رفتند، تا آنچه را به تو وحی نموده\u200cایم بر آنان بخوانی، در حالی که به رحمان [= خداوندی که رحمتش همگان را فراگرفته\u200c] کفر می\u200cورزند؛ بگو: «او پروردگار من است! معبودی جز او نیست! بر او توکّل کردم؛ و بازگشتم بسوی اوست!»"
      },
      {
        "index": 31,
        "text": "اگر بوسیله قرآن، کوه\u200cها به حرکت درآیند یا زمینها قطعه قطعه شوند، یا بوسیله آن با مردگان سخن گفته شود، (باز هم ایمان نخواهند آورد!) ولی همه کارها در اختیار خداست! آیا آنها که ایمان آورده\u200cاند نمی\u200cدانند که اگر خدا بخواهد همه مردم را (به اجبار) هدایت می\u200cکند (امّا هدایت اجباری سودی ندارد)! و پیوسته بلاهای کوبنده\u200cای بر کافران بخاطر اعمالشان وارد می\u200cشود، و یا بنزدیکی خانه آنها فرود می\u200cآید، تا وعده (نهایی) خدا فرا رسد؛ به یقین خداوند در وعد؛ خود تخلّف نمی\u200cکند!"
      },
      {
        "index": 32,
        "text": "(تنها تو را استهزا نکردند،) پیامبران پیش از تو را نیز مورد استهزا قرار دادند؛ من به کافران مهلت دادم؛ سپس آنها را گرفتم؛ دیدی مجازات من چگونه بود؟!"
      },
      {
        "index": 33,
        "text": "آیا کسی که بالای سر همه ایستاده، (و حافظ و نگهبان و مراقب همه است،) و اعمال همه را می\u200cبییند (، همچون کسی است که هیچ یک از این صفات را ندارد)؟! آنان برای خدا همتایانی قرار دادند؛ بگو: «آنها را نام ببرید! آیا چیزی را به او خبر می\u200cدهید که از وجود آن در روی زمین بی\u200cخبر است، یا سخنان ظاهری (و تو خالی) می\u200cگویید؟!» (نه، شریکی برای خدا وجود ندارد؛) بلکه در نظر کافران، دروغهایشان زینت داده شده، (و بر اثر ناپاکی درون، چنین می\u200cپندارند که واقعیتی دارد؛) و آنها از راه (خدا) بازداشته شده\u200cاند؛ و هر کس را خدا گمراه کند، راهنمایی برای او وجود نخواهد داشت!"
      },
      {
        "index": 34,
        "text": "در دنیا، برای آنها عذابی (دردناک) است؛ و عذاب آخرت سخت\u200cتر است؛ و در برابر (عذاب) خدا، هیچ کس نمی\u200cتواند آنها را نگه دارد!"
      },
      {
        "index": 35,
        "text": "توصیف بهشتی که به پرهیزگاران وعده داده شده، (این است که) نهرهای آب از زیر درختانش جاری است، میوه آن همیشگی، و سایه\u200cاش دائمی است؛ این سرانجام کسانی است که پرهیزگاری پیشه کردند؛ و سرانجام کافران، آتش است!"
      },
      {
        "index": 36,
        "text": "کسانی که کتاب آسمانی به آنان داده\u200cایم، از آنچه بر تو نازل شده، خوشحالند؛ و بعضی از احزاب (و گروه\u200cها)، قسمتی از آن را انکار می\u200cکنند؛ بگو: «من مأمورم که «اللّه» را بپرستم؛ و شریکی برای او قائل نشوم! به سوی او دعوت می\u200cکنم؛ و بازگشت من بسوی اوست!»"
      },
      {
        "index": 37,
        "text": "همان\u200cگونه (که به پیامبران پیشین کتاب آسمانی دادیم،) بر تو نیز این (قرآن) را بعنوان فرمان روشن و صریحی نازل کردیم؛ و اگر از هوسهای آنان -بعد از آنکه آگاهی برای تو آمده- پیروی کنی، هیچ کس در برابر خدا، از تو حمایت و جلوگیری نخواهد کرد."
      },
      {
        "index": 38,
        "text": "ما پیش از تو (نیز) رسولانی فرستادیم؛ و برای آنها همسران و فرزندانی قرار دادیم؛ و هیچ رسولی نمی\u200cتوانست ا (ز پیش خود) معجزه\u200cای بیاورد، مگر بفرمان خدا! هر زمانی نوشته\u200cای دارد (و برای هر کاری، موعدی مقرّر است)!"
      },
      {
        "index": 39,
        "text": "خداوند هر چه را بخواهد محو، و هر چه را بخواهد اثبات می\u200cکند؛ و «امّ الکتاب» [= لوح محفوظ] نزد اوست!"
      },
      {
        "index": 40,
        "text": "و اگر پاره\u200cای از مجازاتها را که به آنها وعده می\u200cدهیم به تو نشان دهیم، یا (پیش از فرا رسیدن این مجازاتها) تو را بمیرانیم، در هر حال تو فقط مأمور ابلاغ هستی؛ و حساب (آنها) برماست."
      },
      {
        "index": 41,
        "text": "آیا ندیدند که ما پیوسته به سراغ زمین می\u200cآییم و از اطراف (و جوانب) آن کم می\u200cکنیم؟! (و جامعه\u200cها، تمدّنها، و دانشمندان تدریجاً از میان می\u200cروند.) و خداوند حکومت می\u200cکند؛ و هیچ کس را یارای جلوگیری یا ردّ احکام او نیست؛ و او سریع الحساب است!"
      },
      {
        "index": 42,
        "text": "پیش از آنان نیز کسانی طرحها و نقشه\u200cها کشیدند؛ ولی تمام طرحها و نقشه\u200cها از آن خداست! او از کار هر کس آگاه است؛ و بزودی کفّار می\u200cدانند سرانجام (نیک و بد) در سرای دیگر از آن کیست!"
      },
      {
        "index": 43,
        "text": "آنها که کافر شدند می\u200cگویند: «تو پیامبر نیستی!» بگو: «کافی است که خداوند، و کسی که علم کتاب (و آگاهی بر قرآن) نزد اوست، میان من و شما گواه باشند!»"
      }
    ],
    "index": 13
  },
  {
    "aya": [
      {
        "index": 1,
        "text": "الر، (این) کتابی است که بر تو نازل کردیم، تا مردم را از تاریکیها (ی شرک و ظلم و جهل،) به سوی روشنایی (ایمان و عدل و آگاهی،) بفرمان پروردگارشان در آوری، بسوی راه خداوند عزیز و حمید."
      },
      {
        "index": 2,
        "text": "همان خدایی که آنچه در آسمانها و آنچه در زمین است، از آن اوست؛ وای بر کافران از مجازات شدید (الهی)!"
      },
      {
        "index": 3,
        "text": "همانها که زندگی دنیا را بر آخرت ترجیح می\u200cدهند؛ و (مردم را) از راه خدا باز می\u200cدارند؛ و می\u200cخواهند راه حق را منحرف سازند؛ آنها در گمراهی دوری هستند!"
      },
      {
        "index": 4,
        "text": "ما هیچ پیامبری را، جز به زبان قومش، نفرستادیم؛ تا (حقایق را) برای آنها آشکار سازد؛ سپس خدا هر کس را بخواهد (و مستحق بداند) گمراه، و هر کس را بخواهد (و شایسته بداند) هدایت می\u200cکند؛ و او توانا و حکیم است."
      },
      {
        "index": 5,
        "text": "ما موسی را با آیات خود فرستادیم؛ (و دستور دادیم:) قومت را از ظلمات به نور بیرون آر! و «ایّام اللّه» را به آنان یاد آور! در این، نشانه\u200cهایی است برای هر صبر کننده شکرگزار!"
      },
      {
        "index": 6,
        "text": "و (به خاطر بیاور) هنگامی را که موسی به قومش گفت: «نعمت خدا را بر خود به یاد داشته باشید، زمانی که شما را از (چنگال) آل فرعون رهایی بخشید! همانها که شما را به بدترین وجهی عذاب می\u200cکردند؛ پسرانتان را سر می\u200cبریدند، و زنانتان را (برای خدمتگاری) زنده می\u200cگذاشتند؛ و در این، آزمایش بزرگی از طرف پروردگارتان برای شما بود!»"
      },
      {
        "index": 7,
        "text": "و (همچنین به خاطر بیاورید) هنگامی را که پروردگارتان اعلام داشت: «اگر شکرگزاری کنید، (نعمت خود را) بر شما خواهم افزود؛ و اگر ناسپاسی کنید، مجازاتم شدید است!»"
      },
      {
        "index": 8,
        "text": "و موسی (به بنی اسرائیل) گفت: «اگر شما و همه مردم روی زمین کافر شوید، (به خدا زیانی نمی\u200cرسد؛ چرا که) خداوند، بی\u200cنیاز و شایسته ستایش است!»"
      },
      {
        "index": 9,
        "text": "آیا خبر کسانی که پیش از شما بودند، به شما نرسید؟! «قوم نوح» و «عاد» و «ثمود» و آنها که پس از ایشان بودند؛ همانها که جز خداوند از آنان آگاه نیست؛ پیامبرانشان دلایل روشن برای آنان آوردند، ولی آنها (از روی تعجّب و استهزا) دست بر دهان گرفتند و گفتند: «ما به آنچه شما به آن فرستاده شده\u200cاید، کافریم! و نسبت به آنچه ما را به سوی آن می\u200cخوانید، شکّ و تردید داریم!»"
      },
      {
        "index": 10,
        "text": "رسولان آنها گفتند: «آیا در خدا شکّ است؟! خدایی که آسمانها و زمین را آفریده؛ او شما را دعوت می\u200cکند تا گناهانتان را ببخشد، و تا موعد مقرّری شما را باقی گذارد!» آنها گفتند: «(ما اینها را نمی\u200cفهمیم! همین اندازه می\u200cدانیم که) شما انسانهایی همانند ما هستید، می\u200cخواهید ما را از آنچه پدرانمان می\u200cپرستیدند بازدارید؛ شما دلیل و معجزه روشنی برای ما بیاورید!»"
      },
      {
        "index": 11,
        "text": "پیامبرانشان به آنها گفتند: «درست است که ما بشری همانند شما هستیم، ولی خداوند بر هر کس از بندگانش بخواهد (و شایسته بداند)، نعمت می\u200cبخشد (و مقام رسالت عطا می\u200cکند)! و ما هرگز نمی\u200cتوانیم معجزه\u200cای جز بفرمان خدا بیاوریم! (و از تهدیدهای شما نمی\u200cهراسیم؛) افراد باایمان باید تنها بر خدا توکّل کنند!"
      },
      {
        "index": 12,
        "text": "و چرا بر خدا توکّل نکنیم، با اینکه ما را به راه\u200cهای (سعادت) رهبری کرده است؟! و ما بطور مسلّم در برابر آزارهای شما صبر خواهیم کرد (و دست از رسالت خویش بر نمی\u200cداریم)! و توکّل\u200cکنندگان، باید فقط بر خدا توکّل کنند!»"
      },
      {
        "index": 13,
        "text": "(ولی) کافران به پیامبران خود گفتند: «ما قطعاً شما را از سرزمین خود بیرون خواهیم کرد، مگر اینکه به آیین ما بازگردید!» در این حال، پروردگارشان به آنها وحی فرستاد که: «ما ظالمان را هلاک می\u200cکنیم!"
      },
      {
        "index": 14,
        "text": "و شما را بعد از آنان در زمین سکوت خواهیم داد، این (موفقیّت)، برای کسی است که از مقام (عدالت) من بترسد؛ و از عذاب (من) بیمناک باشد!»"
      },
      {
        "index": 15,
        "text": "و آنها (از خدا) تقاضای فتح و پیروزی (بر کفار) کردند؛ و (سرانجام) هر گردنکش منحرفی نومید و نابود شد!"
      },
      {
        "index": 16,
        "text": "به دنبال او جهنم خواهد بود؛ و از آب بد بوی متعفّنی نوشانده می\u200cشود!"
      },
      {
        "index": 17,
        "text": "بزحمت جرعه جرعه آن را سرمی\u200cکشد؛ و هرگز حاضر نیست به میل خود آن را بیاشامد؛ و مرگ از هرجا به سراغ او می\u200cآید؛ ولی با این همه نمی\u200cمیرد! و بدنبال آن، عذاب شدیدی است!"
      },
      {
        "index": 18,
        "text": "اعمال کسانی که به پروردگارشان کافر شدند، همچون خاکستری است در برابر تندباد در یک روز طوفانی! آنها توانایی ندارند کمترین چیزی از آنچه را انجام داده\u200cاند، به دست آورند؛ و این همان گمراهی دور و دراز است!"
      },
      {
        "index": 19,
        "text": "آیا ندیدی خداوند، آسمانها و زمین را بحق آفریده است؟! اگر بخواهد، شما را می\u200cبرد و خلق تازه\u200cای می\u200cآورد!"
      },
      {
        "index": 20,
        "text": "و این کار برای خدا مشکل نیست!"
      },
      {
        "index": 21,
        "text": "و (در قیامت)، همه آنها در برابر خدا ظاهر می\u200cشوند؛ در این هنگام، ضعفا [= دنباله\u200cروان نادان\u200c] به مستکبران (و رهبران گمراه) می\u200cگویند: «ما پیروان شما بودیم! آیا (اکنون که بخاطر پیروی از شما گرفتار مجازات الهی شده\u200cایم،) شما حاضرید سهمی از عذاب الهی را بپذیرید و از ما بردارید؟» آنها می\u200cگویند: «اگر خدا ما را هدایت کرده بود، ما نیز شما را هدایت می\u200cکردیم! (ولی کار از اینها گذشته است،) چه بیتابی کنیم و چه شکیبایی، تفاوتی برای ما ندارد؛ راه گریزی برای ما نیست!»"
      },
      {
        "index": 22,
        "text": "و شیطان، هنگامی که کار تمام می\u200cشود، می\u200cگوید: «خداوند به شما وعده حق داد؛ و من به شما وعده (باطل) دادم، و تخلّف کردم! من بر شما تسلّطی نداشتم، جز اینکه دعوتتان کردم و شما دعوت مرا پذیرفتید! بنابر این، مرا سرزنش نکنید؛ خود را سرزنش کنید! نه من فریادرس شما هستم، و نه شما فریادرس من! من نسبت به شرک شما درباره خود، که از قبل داشتید، (و اطاعت مرا همردیف اطاعت خدا قرار دادید) بیزار و کافرم!» مسلّماً ستمکاران عذاب دردناکی دارند!"
      },
      {
        "index": 23,
        "text": "و کسانی را که ایمان آوردند و اعمال صالح انجام دادند، به باغهای بهشت وارد می\u200cکنند؛ باغهایی که نهرها از زیر درختانش جاری است؛ به اذن پروردگارشان، جاودانه در آن می\u200cمانند؛ و تحیّت آنها در آن، «سلام» است."
      },
      {
        "index": 24,
        "text": "آیا ندیدی چگونه خداوند «کلمه طیبه» (و گفتار پاکیزه) را به درخت پاکیزه\u200cای تشبیه کرده که ریشه آن (در زمین) ثابت، و شاخه آن در آسمان است؟!"
      },
      {
        "index": 25,
        "text": "هر زمان میوه خود را به اذن پروردگارش می\u200cدهد. و خداوند برای مردم مثلها می\u200cزند، شاید متذکّر شوند (و پند گیرند)!"
      },
      {
        "index": 26,
        "text": "(همچنین) «کلمه خبیثه» (و سخن آلوده) را به درخت ناپاکی تشبیه کرده که از روی زمین برکنده شده، و قرار و ثباتی ندارد."
      },
      {
        "index": 27,
        "text": "خداوند کسانی را که ایمان آوردند، به خاطر گفتار و اعتقاد ثابتشان، استوار می\u200cدارد؛ هم در این جهان، و هم در سرای دیگر! و ستمگران را گمراه می\u200cسازد، (و لطف خود را از آنها برمی\u200cگیرد)؛ خداوند هر کار را بخواهد (و مصلحت بداند) انجام می\u200cدهد!"
      },
      {
        "index": 28,
        "text": "آیا ندیدی کسانی را که نعمت خدا را به کفران تبدیل کردند، و قوم خود را به سرای نیستی و نابودی کشاندند؟!"
      },
      {
        "index": 29,
        "text": "(سرای نیستی و نابودی، همان) جهنم است که آنها در آتش آن وارد می\u200cشوند؛ و بد قرارگاهی است!"
      },
      {
        "index": 30,
        "text": "آنها برای خدا همتایانی قرار داده\u200cاند، تا (مردم را) از راه او (منحرف و) گمراه سازند؛ بگو: «(چند روزی از زندگی دنیا و لذّات آن) بهره گیرید؛ امّا عاقبت کار شما به سوی آتش (دوزخ) است!»"
      },
      {
        "index": 31,
        "text": "به بندگان من که ایمان آورده\u200cاند بگو نماز را برپا دارند؛ و از آنچه به آنها روزی داده\u200cایم، پنهان و آشکار، انفاق کنند؛ پیش از آنکه روزی فرا رسد که نه در آن خرید و فروش است، و نه دوستی! (نه با مال می\u200cتوانند از کیفر خدا رهایی یابند، و نه با پیوندهای مادی!)"
      },
      {
        "index": 32,
        "text": "خداوند همان کسی است که آسمانها و زمین را آفرید؛ و از آسمان، آبی نازل کرد؛ و با آن، میوه\u200cها (ی مختلف) را برای روزی شما (از زمین) بیرون آورد؛ و کشتی\u200cها را مسخّر شما گردانید، تا بر صفحه دریا به فرمان او حرکت کنند؛ و نهرها را (نیز) مسخّر شما نمود؛"
      },
      {
        "index": 33,
        "text": "و خورشید و ماه را -که با برنامه منظّمی درکارند- به تسخیر شما درآورد؛ و شب و روز را (نیز) مسخّر شما ساخت؛"
      },
      {
        "index": 34,
        "text": "و از هر چیزی که از او خواستید، به شما داد؛ و اگر نعمتهای خدا را بشمارید، هرگز آنها را شماره نتوانید کرد! انسان، ستمگر و ناسپاس است!"
      },
      {
        "index": 35,
        "text": "(به یاد آورید) زمانی را که ابراهیم گفت: «پروردگارا! این شهر [= مکّه\u200c] را شهر امنی قرار ده! و من و فرزندانم را از پرستش بتها دور نگاه دار!"
      },
      {
        "index": 36,
        "text": "پروردگارا! آنها [= بتها] بسیاری از مردم را گمراه ساختند! هر کس از من پیروی کند از من است؛ و هر کس نافرمانی من کند، تو بخشنده و مهربانی!"
      },
      {
        "index": 37,
        "text": "پروردگارا! من بعضی از فرزندانم را در سرزمین بی\u200cآب و علفی، در کنار خانه\u200cای که حرم توست، ساکن ساختم تا نماز را برپا دارند؛ تو دلهای گروهی از مردم را متوجّه آنها ساز؛ و از ثمرات به آنها روزی ده؛ شاید آنان شکر تو را بجای آورند!"
      },
      {
        "index": 38,
        "text": "پروردگارا! تو می\u200cدانی آنچه را ما پنهان و یا آشکار می\u200cکنیم؛ و چیزی در زمین و آسمان بر خدا پنهان نیست!"
      },
      {
        "index": 39,
        "text": "حمد خدای را که در پیری، اسماعیل و اسحاق را به من بخشید؛ مسلّماً پروردگار من، شنونده (و اجابت کننده) دعاست."
      },
      {
        "index": 40,
        "text": "پروردگارا: مرا برپا کننده نماز قرار ده، و از فرزندانم (نیز چنین فرما)، پروردگارا: دعای مرا بپذیر!"
      },
      {
        "index": 41,
        "text": "پروردگارا! من و پدر و مادرم و همه مؤمنان را، در آن روز که حساب برپا می\u200cشود، بیامرز!"
      },
      {
        "index": 42,
        "text": "گمان مبر که خدا، از آنچه ظالمان انجام می\u200cدهند، غافل است! (نه، بلکه کیفر) آنها را برای روزی تأخیر انداخته است که چشمها در آن (به خاطر ترس و وحشت) از حرکت بازمی\u200cایستد..."
      },
      {
        "index": 43,
        "text": "گردنها را کشیده، سرها را به آسمان بلندکرده، حتّی پلک چشمهایشان از حرکت بازمی\u200cماند؛ (زیرا به هر طرف نگاه کنند، آثار عذاب آشکار است!) و (در این حال) دلهایشان (فرومی\u200cریزد؛ و از اندیشه و امید،) خالی می\u200cگردد!"
      },
      {
        "index": 44,
        "text": "و مردم را از روزی که عذاب الهی به سراغشان می\u200cآید، بترسان! آن روز که ظالمان می\u200cگویند: «پروردگارا! مدّت کوتاهی ما را مهلت ده، تا دعوت تو را بپذیریم و از پیامبران پیروی کنیم!» (امّا پاسخ می\u200cشنوند که:) مگر قبلاً سوگند یاد نکرده بودید که زوال و فنایی برای شما نیست؟!"
      },
      {
        "index": 45,
        "text": "(آری شما بودید که) در منازل (و کاخهای) کسانی که به خویشتن ستم کردند، ساکن شدید؛ و برای شما آشکار شد چگونه با آنان رفتار کردیم؛ و برای شما، مثلها (از سرگذشت پیشینیان) زدیم (باز هم بیدار نشدید)!"
      },
      {
        "index": 46,
        "text": "آنها نهایت مکر (و نیرنگ) خود را به کار زدند؛ و همه مکرها (و توطئه\u200cهایشان) نزد خدا آشکار است، هر چند مکرشان چنان باشد که کوه\u200cها را از جا برکند!"
      },
      {
        "index": 47,
        "text": "پس گمان مبر که خدا وعده\u200cای را که به پیامبرانش داده، تخلّف کند! چرا که خداوند قادر و انتقام گیرنده است."
      },
      {
        "index": 48,
        "text": "در آن روز که این زمین به زمین دیگر، و آسمانها (به آسمانهای دیگری) مبدل می\u200cشود، و آنان در پیشگاه خداوند واحد قهار ظاهر می\u200cگردند!"
      },
      {
        "index": 49,
        "text": "و در آن روز، مجرمان را با هم در غل و زنجیر می\u200cبینی! (که دستها و گردنهایشان را به هم بسته است!)"
      },
      {
        "index": 50,
        "text": "لباسهایشان از قطران [= ماده چسبنده بد بوی قابل اشتعال\u200c] است؛ و صورتهایشان را آتش می\u200cپوشاند..."
      },
      {
        "index": 51,
        "text": "تا خداوند هر کس را، هر آنچه انجام داده، جزا دهد! به یقین، خداوند سریع الحساب است!"
      },
      {
        "index": 52,
        "text": "این (قرآن،) پیام (و ابلاغی) برای (عموم) مردم است؛ تا همه به وسیله آن انذار شوند، و بدانند او خدا یکتاست؛ و تا صاحبان مغز (و اندیشه) پند گیرند!"
      }
    ],
    "index": 14
  },
  {
    "aya": [
      {
        "index": 1,
        "text": "الر، این آیات کتاب، و قرآن مبین است."
      },
      {
        "index": 2,
        "text": "کافران (هنگامی که آثار شوم اعمال خود را ببینند،) چه بسا آرزو می\u200cکنند که ای کاش مسلمان بودند!"
      },
      {
        "index": 3,
        "text": "بگذار آنها بخورند، و بهره گیرند، و آرزوها آنان را غافل سازد؛ ولی بزودی خواهند فهمید!"
      },
      {
        "index": 4,
        "text": "ما اهل هیچ شهر و دیاری را هلاک نکردیم مگر اینکه اجل معیّن (و زمان تغییر ناپذیری) داشتند!"
      },
      {
        "index": 5,
        "text": "هیچ گروهی از اجل خود پیشی نمی\u200cگیرد؛ و از آن عقب نخواهد افتاد!"
      },
      {
        "index": 6,
        "text": "و گفتند: «ای کسی که «ذکر» [= قرآن\u200c] بر او نازل شده، مسلماً تو دیوانه\u200cای!"
      },
      {
        "index": 7,
        "text": "اگر راست می\u200cگویی، چرا فرشتگان را نزد ما نمی\u200cزوری؟!»"
      },
      {
        "index": 8,
        "text": "(امّا اینها باید بدانند) ما فرشتگان را، جز بحق، نازل نمی\u200cکنیم،؛ و هرگاه نازل شوند، دیگر به اینها مهلت داده نمی\u200cشود (؛ و در صورت انکار، به عذاب الهی نابود می\u200cگردند)!"
      },
      {
        "index": 9,
        "text": "ما قرآن را نازل کردیم؛ و ما بطور قطع نگهدار آنیم!"
      },
      {
        "index": 10,
        "text": "ما پیش از تو (نیز) پیامبرانی در میان امّتهای نخستین فرستادیم."
      },
      {
        "index": 11,
        "text": "هیچ پیامبری به سراغ آنها نمی\u200cآمد مگر اینکه او را مسخره می\u200cکردند."
      },
      {
        "index": 12,
        "text": "ما اینچنین (و از هر طریق ممکن) قرآن را به درون دلهای مجرمان راه می\u200cدهیم!"
      },
      {
        "index": 13,
        "text": "(اما با این حال،) آنها به آن ایمان نمی\u200cآورند؛ روش اقوام پیشین نیز چنین بود!"
      },
      {
        "index": 14,
        "text": "و اگر دری از آسمان به روی آنان بگشاییم، و آنها پیوسته در آن بالا روند..."
      },
      {
        "index": 15,
        "text": "باز می\u200cگویند: «ما را چشم\u200cبندی کرده\u200cاند؛ بلکه ما (سر تا پا) سحر شده\u200cایم!»"
      },
      {
        "index": 16,
        "text": "ما در آسمان برجهایی قرار دادیم؛ و آن را برای بینندگان آراستیم."
      },
      {
        "index": 17,
        "text": "و آن را از هر شیطان رانده شده\u200cای حفظ کردیم؛"
      },
      {
        "index": 18,
        "text": "مگر آن کس که استراق سمع کند (و دزدانه گوش فرا دهد) که «شهاب مبین» او را تعقیب می\u200cکند (و می\u200cراند)"
      },
      {
        "index": 19,
        "text": "و زمین را گستردیم؛ و در آن کوه\u200cهای ثابتی افکندیم؛ و از هر گیاه موزون، در آن رویاندیم؛"
      },
      {
        "index": 20,
        "text": "و برای شما انواع وسایل زندگی در آن قرار دادیم؛ همچنین برای کسانی که شما نمی\u200cتوانید به آنها روزی دهید!"
      },
      {
        "index": 21,
        "text": "و خزائن همه چیز، تنها نزد ماست؛ ولی ما جز به اندازه معیّن آن را نازل نمی\u200cکنیم!"
      },
      {
        "index": 22,
        "text": "ما بادها را برای بارور ساختن (ابرها و گیاهان) فرستادیم؛ و از آسمان آبی نازل کردیم، و شما را با آن سیراب ساختیم؛ در حالی که شما توانایی حفظ و نگهداری آن را نداشتید!"
      },
      {
        "index": 23,
        "text": "ماییم که زنده می\u200cکنیم و می\u200cمیرانیم؛ و ماییم وارث (همه جهان)!"
      },
      {
        "index": 24,
        "text": "ما، هم پیشینیان شما را دانستیم؛ و هم متأخّران را!"
      },
      {
        "index": 25,
        "text": "پروردگار تو، قطعاً آنها را (در قیامت) جمع و محشور می\u200cکند؛ چرا که او حکیم و داناست!"
      },
      {
        "index": 26,
        "text": "ما انسان را از گِل خشکیده\u200cای (همچون سفال) که از گِل بد بوی (تیره رنگی) گرفته شده بود آفریدیم!"
      },
      {
        "index": 27,
        "text": "و جن را پیش از آن، از آتش گرم و سوزان خلق کردیم!"
      },
      {
        "index": 28,
        "text": "و (به خاطر بیاور) هنگامی که پروردگارت به فرشتگان گفت: «من بشری را از گل خشکیده\u200cای که از گل بدبویی گرفته شده، می\u200cآفرینم."
      },
      {
        "index": 29,
        "text": "هنگامی که کار آن را به پایان رساندم، و در او از روح خود (یک روح شایسته و بزرگ) دمیدم، همگی برای او سجده کنید!»"
      },
      {
        "index": 30,
        "text": "همه فرشتگان، بی استثنا، سجده کردند..."
      },
      {
        "index": 31,
        "text": "جز ابلیس، که ابا کرد از اینکه با سجده\u200cکنندگان باشد."
      },
      {
        "index": 32,
        "text": "(خداوند) فرمود: «ای ابلیس! چرا با سجده\u200cکنندگان نیستی؟!»"
      },
      {
        "index": 33,
        "text": "گفت: «من هرگز برای بشری که او را از گل خشکیده\u200cای که از گل بدبویی گرفته شده است آفریده\u200cای، سجده نخواهم کرد!»"
      },
      {
        "index": 34,
        "text": "فرمود: «از صف آنها [= فرشتگان\u200c] بیرون رو، که رانده\u200cشده\u200cای (از درگاه ما!)."
      },
      {
        "index": 35,
        "text": "و لعنت (و دوری از رحمت حق) تا روز قیامت بر تو خواهد بود!»"
      },
      {
        "index": 36,
        "text": "گفت: «پروردگارا! مرا تا روز رستاخیز مهلت ده (و زنده بگذار!)»"
      },
      {
        "index": 37,
        "text": "فرمود: «تو از مهلت یافتگانی!"
      },
      {
        "index": 38,
        "text": "(امّا نه تا روز رستاخیز، بلکه) تا روز وقت معیّنی.»"
      },
      {
        "index": 39,
        "text": "گفت: «پروردگارا! چون مرا گمراه ساختی، من (نعمتهای مادّی را) در زمین در نظر آنها زینت می\u200cدهم، و همگی را گمراه خواهم ساخت،"
      },
      {
        "index": 40,
        "text": "مگر بندگان مخلصت را.»"
      },
      {
        "index": 41,
        "text": "فرمود: «این راه مستقیمی است که بر عهده من است (و سنّت همیشگیم)..."
      },
      {
        "index": 42,
        "text": "که بر بندگانم تسلّط نخواهی یافت؛ مگر گمراهانی که از تو پیروی می\u200cکنند؛"
      },
      {
        "index": 43,
        "text": "و دوزخ، میعادگاه همه آنهاست!"
      },
      {
        "index": 44,
        "text": "هفت در دارد؛ و برای هر دری، گروه معیّنی از آنها تقسیم شده\u200cاند!"
      },
      {
        "index": 45,
        "text": "به یقین، پرهیزگاران در باغها (ی سرسبز بهشت) و در کنار چشمه\u200cها هستند."
      },
      {
        "index": 46,
        "text": "(فرشتگان به آنها می\u200cگویند:) داخل این باغها شوید با سلامت و امنیّت!"
      },
      {
        "index": 47,
        "text": "هر گونه غلِّ [= حسد و کینه و دشمنی\u200c] را از سینه آنها برمی\u200cکنیم (و روحشان را پاک می\u200cسازیم)؛ در حالی که همه برابرند، و بر تختها روبه\u200cروی یکدیگر قرار دارند."
      },
      {
        "index": 48,
        "text": "هیچ خستگی و تعبی در آنجا به آنها نمی\u200cرسد، و هیچ گاه از آن اخراج نمی\u200cگردند!"
      },
      {
        "index": 49,
        "text": "بندگانم را آگاه کن که من بخشنده مهربانم!"
      },
      {
        "index": 50,
        "text": "و (اینکه) عذاب و کیفر من، همان عذاب دردناک است!"
      },
      {
        "index": 51,
        "text": "و به آنها از مهمانهای ابراهیم خبر ده!"
      },
      {
        "index": 52,
        "text": "هنگامی که بر او وارد شدند و سلام کردند؛ (ابراهیم) گفت: «ما از شما بیمناکیم!»"
      },
      {
        "index": 53,
        "text": "گفتند: «نترس، ما تو را به پسری دانا بشارت می\u200cدهیم!»"
      },
      {
        "index": 54,
        "text": "گفت: «آیا به من (چنین) بشارت می\u200cدهید با اینکه پیر شده\u200cام؟! به چه چیز بشارت می\u200cدهید؟!»"
      },
      {
        "index": 55,
        "text": "گفتند: «تو را به حق بشارت دادیم؛ از مأیوسان مباش!»"
      },
      {
        "index": 56,
        "text": "گفت: «جز گمراهان، چه کسی از رحمت پروردگارش مأیوس می\u200cشود؟!»"
      },
      {
        "index": 57,
        "text": "(سپس) گفت: «مأموریت شما چیست ای فرستادگان خدا؟»"
      },
      {
        "index": 58,
        "text": "گفتند: «ما به سوی قومی گنهکار مأموریت یافته\u200cایم (تا آنها را هلاک کنیم)!"
      },
      {
        "index": 59,
        "text": "مگر خاندان لوط، که همگی آنها را نجات خواهیم داد..."
      },
      {
        "index": 60,
        "text": "بجز همسرش، که مقدّر داشتیم از بازماندگان (در شهر، و هلاک\u200cشوندگان) باشد!»"
      },
      {
        "index": 61,
        "text": "هنگامی که فرستادگان (خدا) به سراغ خاندان لوط آمدند..."
      },
      {
        "index": 62,
        "text": "(لوط) گفت: «شما گروه ناشناسی هستید!»"
      },
      {
        "index": 63,
        "text": "گفتند: «ما همان چیزی را برای تو آورده\u200cایم که آنها [= کافران\u200c] در آن تردید داشتند (آری، ما مأمور عذابیم)!"
      },
      {
        "index": 64,
        "text": "ما واقعیّت مسلّمی را برای تو آورده\u200cایم؛ و راست می\u200cگوییم!"
      },
      {
        "index": 65,
        "text": "پس، خانواده\u200cات را در اواخر شب با خود بردار، و از اینجا ببر؛ و خودت به دنبال آنها حرکت کن؛ و کسی از شما به پشت سر خویش ننگرد؛ به همانجا که مأمور هستید بروید!»"
      },
      {
        "index": 66,
        "text": "و ما به لوط این موضوع را وحی فرستادیم که صبحگاهان، همه آنها ریشه\u200cکن خواهند شد."
      },
      {
        "index": 67,
        "text": "(از سوی دیگر،) اهل شهر (از ورود میهمانان با خبر شدند، و بطرف خانه لوط) آمدند در حالی که شادمان بودند."
      },
      {
        "index": 68,
        "text": "(لوط) گفت: «اینها میهمانان منند؛ آبروی مرا نریزید!"
      },
      {
        "index": 69,
        "text": "و از خدا بترسید، و مرا شرمنده نسازید!»"
      },
      {
        "index": 70,
        "text": "گفتند: «مگر ما تو را از جهانیان نهی نکردیم (و نگفتیم کسی را به میهمانی نپذیر؟!»"
      },
      {
        "index": 71,
        "text": "گفت: «دختران من حاضرند، اگر می\u200cخواهید کار صحیحی انجام دهید (با آنها ازدواج کنید، و از گناه و آلودگی بپرهیزید!)»"
      },
      {
        "index": 72,
        "text": "به جان تو سوگند، اینها در مستی خود سرگردانند (و عقل و شعور خود را از دست داده\u200cاند)!"
      },
      {
        "index": 73,
        "text": "سرانجام، هنگام طلوع آفتاب، صیحه (مرگبار -بصورت صاعقه یا زمین\u200cلرزه-) آنها را فراگرفت!"
      },
      {
        "index": 74,
        "text": "سپس (شهر و آبادی آنها را زیر و رو کردیم؛) بالای آن را پایین قرار دادیم؛ و بارانی از سنگ بر آنها فرو ریختیم!"
      },
      {
        "index": 75,
        "text": "در این (سرگذشت عبرت\u200cانگیز)، نشانه\u200cهایی است برای هوشیاران!"
      },
      {
        "index": 76,
        "text": "و ویرانه\u200cهای سرزمین آنها، بر سر راه (کاروانها)، همواره ثابت و برقرار است؛"
      },
      {
        "index": 77,
        "text": "در این، نشانه\u200cای است برای مؤمنان!"
      },
      {
        "index": 78,
        "text": "«اصحاب الأیکه» [= صاحبان سرزمینهای پردرخت = قوم شعیب\u200c] مسلماً قوم ستمگری بودند!"
      },
      {
        "index": 79,
        "text": "ما از آنها انتقام گرفتیم؛ و (شهرهای ویران شده) این دو [= قوم لوط و اصحاب الأیکه\u200c] بر سر راه (شما در سفرهای شام)، آشکار است!"
      },
      {
        "index": 80,
        "text": "و «اصحاب حجر» [= قوم ثمود] پیامبران را تکذیب کردند!"
      },
      {
        "index": 81,
        "text": "ما آیات خود را به آنان دادیم؛ ولی آنها از آن روی گرداندند!"
      },
      {
        "index": 82,
        "text": "آنها خانه\u200cهای امن در دل کوه\u200cها می\u200cتراشیدند."
      },
      {
        "index": 83,
        "text": "امّا سرانجام صیحه (مرگبار)، صبحگاهان آنان را فرا گرفت؛"
      },
      {
        "index": 84,
        "text": "و آنچه را به دست آورده بودند، آنها را از عذاب الهی نجات نداد!"
      },
      {
        "index": 85,
        "text": "ما آسمانها و زمین و آنچه را میان آن دو است، جز بحق نیافریدیم؛ و ساعت موعود [= قیامت\u200c] قطعاً فرا خواهد رسید (و جزای هر کس به او می\u200cرسد)! پس، از آنها به طرز شایسته\u200cای صرف\u200cنظر کن (و آنها را بر نادانیهایشان ملامت ننما)!"
      },
      {
        "index": 86,
        "text": "به یقین، پروردگار تو، آفریننده آگاه است!"
      },
      {
        "index": 87,
        "text": "ما به تو سوره حمد و قرآن عظیم دادیم!"
      },
      {
        "index": 88,
        "text": "(بنابر این،) هرگز چشم خود را به نعمتهای (مادّی)، که به گروه\u200cهایی از آنها [= کفّار] دادیم، میفکن! و بخاطر آنچه آنها دارند، غمگین مباش! و بال (عطوفت) خود را برای مؤمنین فرود آر!"
      },
      {
        "index": 89,
        "text": "و بگو: «من انذارکننده آشکارم!»"
      },
      {
        "index": 90,
        "text": "(ما بر آنها عذابی می\u200cفرستیم) همان گونه که بر تجزیه\u200cگران (آیات الهی) فرستادیم!"
      },
      {
        "index": 91,
        "text": "همانها که قرآن را تقسیم کردند (؛ آنچه را به سودشان بود پذیرفتند، و آنچه را بر خلاف هوسهایشان بود رها نمودند)!"
      },
      {
        "index": 92,
        "text": "به پروردگارت سوگند، (در قیامت) از همه آنها سؤال خواهیم کرد..."
      },
      {
        "index": 93,
        "text": "از آنچه عمل می\u200cکردند!"
      },
      {
        "index": 94,
        "text": "آنچه را مأموریت داری، آشکارا بیان کن! و از مشرکان روی گردان (و به آنها اعتنا نکن)!"
      },
      {
        "index": 95,
        "text": "ما شرّ استهزاکنندگان را از تو دفع خواهیم کرد؛"
      },
      {
        "index": 96,
        "text": "همانها که معبود دیگری با خدا قرار دادند؛ امّا بزودی می\u200cفهمند!"
      },
      {
        "index": 97,
        "text": "ما می\u200cدانیم سینه\u200cات از آنچه آنها می\u200cگویند تنگ می\u200cشود (و تو را سخت ناراحت می\u200cکنند)."
      },
      {
        "index": 98,
        "text": "(برای دفع ناراحتی آنان) پروردگارت را تسبیح و حمد گو! و از سجده\u200cکنندگان باش!"
      },
      {
        "index": 99,
        "text": "و پروردگارت را عبادت کن تا یقین [= مرگ\u200c] تو فرا رسد!"
      }
    ],
    "index": 15
  },
  {
    "aya": [
      {
        "index": 1,
        "text": "فرمان خدا (برای مجازات مشرکان و مجرمان،) فرا رسیده است؛ برای آن عجله نکنید! منزّه و برتر است خداوند از آنچه همتای او قرارمی\u200cدهند!"
      },
      {
        "index": 2,
        "text": "فرشتگان را با روح (الهی) بفرمانش بر هر کس از بندگانش بخواهد نازل می\u200cکند؛ (و به آنها دستور می\u200cدهد) که مردم را انذار کنید؛ (و بگویید:) معبودی جز من نیست؛ از (مخالفت دستور) من، بپرهیزید!"
      },
      {
        "index": 3,
        "text": "آسمانها و زمین را بحق آفرید؛ او برتر است از اینکه همتایی برای او قرار می\u200cدهند!"
      },
      {
        "index": 4,
        "text": "انسان را از نطفه بی\u200cارزشی آفرید؛ و سرانجام (او موجودی فصیح، و) مدافع آشکار از خویشتن گردید!"
      },
      {
        "index": 5,
        "text": "و چهارپایان را آفرید؛ در حالی که در آنها، برای شما وسیله پوشش، و منافع دیگری است؛ و از گوشت آنها می\u200cخورید!"
      },
      {
        "index": 6,
        "text": "و در آنها برای شما زینت و شکوه است به هنگامی که آنها را به استراحتگاهشان بازمی\u200cگردانید، و هنگامی که (صبحگاهان) به صحرا می\u200cفرستید!"
      },
      {
        "index": 7,
        "text": "آنها بارهای سنگین شما را به شهری حمل می\u200cکنند که جز با مشقّت زیاد، به آن نمی\u200cرسیدید؛ پروردگارتان رؤوف و رحیم است (که این وسایل حیات را در اختیارتان قرار داده)!"
      },
      {
        "index": 8,
        "text": "همچنین اسبها و استرها و الاغها را آفرید؛ تا بر آنها سوار شوید و زینت شما باشد، و چیزهایی می\u200cآفریند که نمی\u200cدانید."
      },
      {
        "index": 9,
        "text": "و بر خداست که راه راست را (به بندگان) نشان دهد؛ امّا بعضی از راه\u200cها بیراهه است! و اگر خدا بخواهد، همه شما را (به اجبار) هدایت می\u200cکند (؛ ولی اجبار سودی ندارد)."
      },
      {
        "index": 10,
        "text": "او کسی است که از آسمان، آبی فرستاد، که نوشیدن شما از آن است؛ و (همچنین) گیاهان و درختانی که حیوانات خود را در آن به چرا می\u200cبرید، نیز از آن است."
      },
      {
        "index": 11,
        "text": "خداوند با آن (آب باران)، برای شما زراعت و زیتون و نخل و انگور، و از همه میوه\u200cها می\u200cرویاند؛ مسلماً در این، نشانه روشنی برای اندیشمندان است."
      },
      {
        "index": 12,
        "text": "او شب و روز و خورشید و ماه را مسخّر شما ساخت؛ و ستارگان نیز به فرمان او مسخّر شمایند؛ در این، نشانه\u200cهایی است (از عظمت خدا،) برای گروهی که عقل خود را به کار می\u200cگیرند!"
      },
      {
        "index": 13,
        "text": "(علاوه بر این،) مخلوقاتی را که در زمین به رنگهای گوناگون آفریده نیز مسخّر (فرمان شما) ساخت؛ در این، نشانه روشنی است برای گروهی که متذکّر می\u200cشوند!"
      },
      {
        "index": 14,
        "text": "او کسی است که دریا را مسخّر (شما) ساخت تا از آن، گوشت تازه بخورید؛ و زیوری برای پوشیدن (مانند مروارید) از آن استخراج کنید؛ و کشتیها را می\u200cبینی که سینه دریا را می\u200cشکافند تا شما (به تجارت پردازید و) از فضل خدا بهره گیرید؛ شاید شکر نعمتهای او را بجا آورید!"
      },
      {
        "index": 15,
        "text": "و در زمین، کوه\u200cهای ثابت و محکمی افکند تا لرزش آن را نسبت به شما بگیرد؛ و نهرها و راه\u200cهایی ایجاد کرد، تا هدایت شوید."
      },
      {
        "index": 16,
        "text": "و (نیز) علاماتی قرار داد؛ و (شب هنگام) به وسیله ستارگان هدایت می\u200cشوند."
      },
      {
        "index": 17,
        "text": "آیا کسی که (این گونه مخلوقات را) می\u200cآفریند، همچون کسی است که نمی\u200cآفریند؟! آیا متذکّر نمی\u200cشوید؟!"
      },
      {
        "index": 18,
        "text": "و اگر نعمتهای خدا را بشمارید، هرگز نمی\u200cتوانید آنها را احصا کنید؛ خداوند بخشنده و مهربان است!"
      },
      {
        "index": 19,
        "text": "خداوند آنچه را پنهان می\u200cدارید و آنچه را آشکار می\u200cسازید، می\u200cداند."
      },
      {
        "index": 20,
        "text": "معبودهایی را که غیر از خدا می\u200cخوانند، چیزی را خلق نمی\u200cکنند؛ بلکه خودشان هم مخلوقند!"
      },
      {
        "index": 21,
        "text": "آنها مردگانی هستند که هرگز استعداد حیات ندارند؛ و نمی\u200cدانند (عبادت\u200cکنندگانشان) در چه زمانی محشور می\u200cشوند!"
      },
      {
        "index": 22,
        "text": "معبود شما خداوند یگانه است؛ امّا کسانی که به آخرت ایمان نمی\u200cآورند، دلهایشان (حق را) انکار می\u200cکند و مستکبرند."
      },
      {
        "index": 23,
        "text": "قطعاً خداوند از آنچه پنهان می\u200cدارند و آنچه آشکار می\u200cسازند با خبر است؛ او مستکبران را دوست نمی\u200cدارد!"
      },
      {
        "index": 24,
        "text": "و هنگامی که به آنها گفته شود: «پروردگار شما چه نازل کرده است؟» می\u200cگویند: «اینها (وحی الهی نیست؛) همان افسانه\u200cهای دروغین پیشینیان است!»"
      },
      {
        "index": 25,
        "text": "آنها باید روز قیامت، (هم) بار گناهان خود را بطور کامل بر دوش کشند؛ و هم سهمی از گناهان کسانی که بخاطر جهل، گمراهشان می\u200cسازند! بدانید آنها بار سنگین بدی بر دوش می\u200cکشند!"
      },
      {
        "index": 26,
        "text": "کسانی که قبل از ایشان بودند (نیز) از این توطئه\u200cها داشتند؛ ولی خداوند به سراغ شالوده (زندگی) آنها رفت؛ و آن را از اساس ویران کرد؛ و سقف از بالا بر سرشان فرو ریخت؛ و عذاب (الهی) از آن جایی که نمی\u200cدانستند به سراغشان آمد!"
      },
      {
        "index": 27,
        "text": "سپس روز قیامت خدا آنها را رسوا می\u200cسازد؛ و می\u200cگوید: «شریکانی که شما برای من ساختید، و بخاطر آنها با دیگران دشمنی می\u200cکردید، کجا هستند؟!» (در این هنگام،) کسانی که به آنها علم داده شده می\u200cگویند: «رسوایی و بدبختی، امروز بر کافران است!»"
      },
      {
        "index": 28,
        "text": "همانها که فرشتگان (مرگ) روحشان را می\u200cگیرند در حالی که به خود ظلم کرده بودند! در این موقع آنها تسلیم می\u200cشوند (و بدروغ می\u200cگویند:) ما کار بدی انجام نمی\u200cدادیم! آری، خداوند به آنچه انجام می\u200cدادید عالم است!"
      },
      {
        "index": 29,
        "text": "(به آنها گفته می\u200cشود:) اکنون از درهای جهنم وارد شوید در حالی که جاودانه در آن خواهید بود! چه جای بدی است جایگاه مستکبران!"
      },
      {
        "index": 30,
        "text": "(ولی هنگامی که) به پرهیزگاران گفته می\u200cشد: «پروردگار شما چه چیز نازل کرده است؟» می\u200cگفتند: «خیر (و سعادت)» (آری،) برای کسانی که نیکی کردند، در این دنیا نیکی است؛ و سرای آخرت از آن هم بهتر است؛ و چه خوب است سرای پرهیزگاران!"
      },
      {
        "index": 31,
        "text": "باغهایی از بهشت جاویدان است که همگی وارد آن می\u200cشوند؛ نهرها از زیر درختانش می\u200cگذرد؛ هر چه بخواهند در آنجا هست؛ خداوند پرهیزگاران را چنین پاداش می\u200cدهد!"
      },
      {
        "index": 32,
        "text": "همانها که فرشتگان (مرگ) روحشان را می\u200cگیرند در حالی که پاک و پاکیزه\u200cاند؛ به آنها می\u200cگویند: «سلام بر شما! وارد بهشت شوید به خاطر اعمالی که انجام می\u200cدادید!»"
      },
      {
        "index": 33,
        "text": "آیا آنها انتظاری جز این دارند که فرشتگان (قبض ارواح) به سراغشان بیایند، یا فرمان پروردگارت (برای مجازاتشان) فرا رسد (آنگاه توبه کنند؟! ولی توبه آنها در آن زمان بی اثر است! آری،) کسانی که پیش از ایشان بودند نیز چنین کردند! خداوند به آنها ستم نکرد؛ ولی آنان به خویشتن ستم می\u200cنمودند!"
      },
      {
        "index": 34,
        "text": "و سرانجام بدیهای اعمالشان به آنها رسید؛ و آنچه را (از وعده\u200cهای عذاب) استهزا می\u200cکردند، بر آنان وارد شد."
      },
      {
        "index": 35,
        "text": "مشرکان گفتند: «اگر خدا می\u200cخواست، نه ما و نه پدران ما، غیر او را پرستش نمی\u200cکردیم؛ و چیزی را بدون اجازه او حرام نمی\u200cساختیم!» (آری،) کسانی که پیش از ایشان بودند نیز همین کارها را انجام دادند؛ ولی آیا پیامبران وظیفه\u200cای جز ابلاغ آشکار دارند؟!"
      },
      {
        "index": 36,
        "text": "ما در هر امتی رسولی برانگیختیم که: «خدای یکتا را بپرستید؛ و از طاغوت اجتناب کنید!» خداوند گروهی را هدایت کرد؛ و گروهی ضلالت و گمراهی دامانشان را گرفت؛ پس در روی زمین بگردید و ببینید عاقبت تکذیب\u200cکنندگان چگونه بود!"
      },
      {
        "index": 37,
        "text": "هر قدر بر هدایت آنها حریص باشی، (سودی ندارد؛ چرا) که خداوند کسی را که گمراه ساخت، هدایت نمی\u200cکند؛ و آنها یاورانی نخواهند داشت!"
      },
      {
        "index": 38,
        "text": "آنها سوگندهای شدید به خدا یاد کردند که: «هرگز خداوند کسی را که می\u200cمیرد، برنمی\u200cانگیزد!» آری، این وعده قطعی خداست (که همه مردگان را برای جزا بازمی\u200cگرداند)؛ ولی بیشتر مردم نمی\u200cدانند!"
      },
      {
        "index": 39,
        "text": "هدف این است که آنچه را در آن اختلاف داشتند، برای آنها روشن سازد؛ و کسانی که منکر شدند، بدانند دروغ می\u200cگفتند!"
      },
      {
        "index": 40,
        "text": "(رستاخیز مردگان برای ما مشکل نیست؛ زیرا) وقتی چیزی را اراده می\u200cکنیم، فقط به آن می\u200cگوییم: «موجود باش!» بلافاصله موجود می\u200cشود."
      },
      {
        "index": 41,
        "text": "آنها که پس از ستم دیدن در راه خدا، هجرت کردند، در این دنیا جایگاه (و مقام) خوبی به آنها می\u200cدهیم؛ و پاداش آخرت، از آن هم بزرگتر است اگر می\u200cدانستند!"
      },
      {
        "index": 42,
        "text": "آنها کسانی هستند که صبر و استقامت پیشه کردند، و تنها بر پروردگارشان توکّل می\u200cکنند."
      },
      {
        "index": 43,
        "text": "و پیش از تو، جز مردانی که به آنها وحی می\u200cکردیم، نفرستادیم! اگر نمی\u200cدانید، از آگاهان بپرسید (تا تعجب نکنید از اینکه پیامبر اسلام از میان همین مردان برانگیخته شده است)!"
      },
      {
        "index": 44,
        "text": "(از آنها بپرسید که) از دلایل روشن و کتب (پیامبران پیشین آگاهند!) و ما این ذکر [= قرآن\u200c] را بر تو نازل کردیم، تا آنچه به سوی مردم نازل شده است برای آنها روشن سازی؛ و شاید اندیشه کنند!"
      },
      {
        "index": 45,
        "text": "آیا توطئه\u200cگران از این ایمن گشتند که ممکن است خدا آنها را در زمین فروبرد، و یا مجازات (الهی)، از آن جا که انتظارش را ندارند، به سراغشان آید؟!..."
      },
      {
        "index": 46,
        "text": "یا به هنگامی (که برای کسب مال و ثروت افزونتر) در رفت و آمدند، دامانشان را بگیرد در حالی که قادر به فرار نیستند؟!..."
      },
      {
        "index": 47,
        "text": "یا بطور تدریجی، با هشدارهای خوف\u200cانگیز آنان را گرفتار سازد؟! چرا که پروردگار شما، رؤوف و رحیم است."
      },
      {
        "index": 48,
        "text": "آیا آنها مخلوقات خدا را ندیدند که سایه\u200cهایشان از راست و چپ حرکت دارند، و با خضوع برای خدا سجده می\u200cکنند؟!"
      },
      {
        "index": 49,
        "text": "(نه تنها سایه\u200cها، بلکه) تمام آنچه در آسمانها و زمین از جنبندگان وجود دارد، و همچنین فرشتگان، برای خدا سجده می\u200cکنند و تکبّر نمی\u200cورزند."
      },
      {
        "index": 50,
        "text": "آنها (تنها) از (مخالفت) پروردگارشان، که حاکم بر آنهاست، می\u200cترسند؛ و آنچه را مأموریت دارند انجام می\u200cدهند."
      },
      {
        "index": 51,
        "text": "خداوند فرمان داده: «دو معبود (برای خود) انتخاب نکنید؛ معبود (شما) همان خدای یگانه است؛ تنها از (کیفر) من بترسید!»"
      },
      {
        "index": 52,
        "text": "آنچه در آسمانها و زمین است، از آن اوست؛ و دین خالص (نیز) همواره از آن او می\u200cباشد؛ آیا از غیر او می\u200cترسید؟!"
      },
      {
        "index": 53,
        "text": "آنچه از نعمتها دارید، همه از سوی خداست! و هنگامی که ناراحتی به شما رسد، فقط او را می\u200cخوانید!"
      },
      {
        "index": 54,
        "text": "(امّا) هنگامی که ناراحتی و رنج را از شما برطرف می\u200cسازد، ناگاه گروهی از شما برای پروردگارشان همتا قائل می\u200cشوند."
      },
      {
        "index": 55,
        "text": "(بگذار) تا نعمتهایی را که به آنها داده\u200cایم کفران کنند! (اکنون) چند روزی (از متاع دنیا) بهره گیرید، امّا بزودی خواهید دانست (سرانجام کارتان به کجا خواهد کشید)!"
      },
      {
        "index": 56,
        "text": "آنان برای بتهایی که هیچ گونه سود و زیانی از آنها سراغ ندارند، سهمی از آنچه به آنان روزی داده\u200cایم قرارمی\u200cدهند؛ به خدا سوگند، (در دادگاه قیامت،) از این افتراها که می\u200cبندید، بازپرسی خواهید شد!"
      },
      {
        "index": 57,
        "text": "آنها (در پندار خود،) برای خداوند دختران قرارمی\u200cدهند؛ -منزّه است (از اینکه فرزندی داشته باشد)- ولی برای خودشان، آنچه را میل دارند قائل می\u200cشوند..."
      },
      {
        "index": 58,
        "text": "در حالی که هرگاه به یکی از آنها بشارت دهند دختر نصیب تو شده، صورتش (از فرط ناراحتی) سیاه می\u200cشود؛ و به شدّت خشمگین می\u200cگردد؛..."
      },
      {
        "index": 59,
        "text": "بخاطر بشارت بدی که به او داده شده، از قوم و قبیله خود متواری می\u200cگردد؛ (و نمی\u200cداند) آیا او را با قبول ننگ نگهدارد، یا در خاک پنهانش کند؟! چه بد حکم می\u200cکنند!"
      },
      {
        "index": 60,
        "text": "برای آنها که به سرای آخرت ایمان ندارند، صفات زشت است؛ و برای خدا، صفات عالی است؛ و او قدرتمند و حکیم است."
      },
      {
        "index": 61,
        "text": "و اگر خداوند مردم را بخاطر ظلمشان مجازات می\u200cکرد، جنبنده\u200cای را بر پشت زمین باقی نمی\u200cگذارد؛ ولی آنها را تا زمان معیّنی به تأخیر می\u200cاندازد. و هنگامی که اجلشان فرا رسد، نه ساعتی تأخیر می\u200cکنند، و نه ساعتی پیشی می\u200cگیرند."
      },
      {
        "index": 62,
        "text": "آنها برای خدا چیزهایی قرارمی\u200cدهند که خودشان از آن کراهت دارند [= فرزندان دختر]؛ با این حال زبانشان به دروغ می\u200cگوید سرانجام نیکی دارند! از این رو برای آنان آتش است؛ و آنها از پیشگامان (دوزخ) اند."
      },
      {
        "index": 63,
        "text": "به خدا سوگند، به سوی امتهای پیش از تو پیامبرانی فرستادیم؛ امّا شیطان اعمالشان را در نظرشان آراست؛ و امروز او ولیّ و سرپرستشان است؛ و مجازات دردناکی برای آنهاست!"
      },
      {
        "index": 64,
        "text": "ما قرآن را بر تو نازل نکردیم مگر برای اینکه آنچه را در آن اختلاف دارند، برای آنها روشن کنی؛ و (این قرآن) مایه هدایت و رحمت است برای قومی که ایمان می\u200cآورند!"
      },
      {
        "index": 65,
        "text": "خداوند از آسمان، آبی فرستاد؛ و زمین را، پس از آنکه مرده بود، حیات بخشید! در این، نشانه روشنی است برای جمعیّتی که گوش شنوا دارند!"
      },
      {
        "index": 66,
        "text": "و در وجود چهارپایان، برای شما (درسهای) عبرتی است: از درون شکم آنها، از میان غذاهای هضم\u200cشده و خون، شیر خالص و گوارا به شما می\u200cنوشانیم!"
      },
      {
        "index": 67,
        "text": "و از میوه\u200cهای درختان نخل و انگور، مسکرات (ناپاک) و روزی خوب و پاکیزه می\u200cگیرید؛ در این، نشانه روشنی است برای جمعیّتی که اندیشه می\u200cکنند!"
      },
      {
        "index": 68,
        "text": "و پروردگار تو به زنبور عسل «وحی» (و الهام غریزی) نمود که: «از کوه\u200cها و درختان و داربستهایی که مردم می\u200cسازند، خانه\u200cهایی برگزین!"
      },
      {
        "index": 69,
        "text": "سپس از تمام ثمرات (و شیره گلها) بخور و راه\u200cهایی را که پروردگارت برای تو تعیین کرده است، براحتی بپیما! «از درون شکم آنها، نوشیدنی با رنگهای مختلف خارج می\u200cشود که در آن، شفا برای مردم است؛ به یقین در این امر، نشانه روشنی است برای جمعیّتی که می\u200cاندیشند."
      },
      {
        "index": 70,
        "text": "خداوند شما را آفرید؛ سپس شما را می\u200cمیراند؛ بعضی از شما به نامطلوب\u200cترین سنین بالای عمر می\u200cرسند، تا بعد از علم و آگاهی، چیزی ندانند (و همه چیز را فراموش کنند)؛ خداوند دانا و تواناست!"
      },
      {
        "index": 71,
        "text": "خداوند بعضی از شما را بر بعضی دیگر از نظر روزی برتری داد (چرا که استعدادها و تلاشهایتان متفاوت است)! اما آنها که برتری داده شده\u200cاند، حاضر نیستند از روزی خود به بردگانشان بدهند و همگی در آن مساوی گردند؛ آیا آنان نعمت خدا را انکار می\u200cنمایند (که شکر او را ادا نمی\u200cکنند)؟!"
      },
      {
        "index": 72,
        "text": "خداوند برای شما از جنس خودتان همسرانی قرار داد؛ و از همسرانتان برای شما فرزندان و نوه\u200cهایی به وجود آورد؛ و از پاکیزه\u200cها به شما روزی داد؛ آیا به باطل ایمان می\u200cآورند، و نعمت خدا را انکار می\u200cکنند؟!"
      },
      {
        "index": 73,
        "text": "آنها غیر از خدا، موجوداتی را می\u200cپرستند که هیچ رزقی را برای آنان از آسمانها و زمین در اختیار ندارند؛ و توان این کار را نیز ندارند."
      },
      {
        "index": 74,
        "text": "پس، برای خدا امثال (و شبیه\u200cها) قائل نشوید! خدا می\u200cداند، و شما نمی\u200cدانید."
      },
      {
        "index": 75,
        "text": "خداوند مثالی زده: برده مملوکی را که قادر بر هیچ چیز نیست؛ و انسان (با ایمانی) را که از جانب خود، رزقی نیکو به او بخشیده\u200cایم، و او پنهان و آشکار از آنچه خدا به او داده، انفاق می\u200cکند؛ آیا این دو نفر یکسانند؟! شکر مخصوص خداست، ولی اکثر آنها نمی\u200cدانند!"
      },
      {
        "index": 76,
        "text": "خداوند مثالی (دیگر) زده است: دو نفر را، که یکی از آن دو، گنگ مادرزاد است؛ و قادر بر هیچ کاری نیست؛ و سربار صاحبش می\u200cباشد؛ او را در پی هر کاری بفرستد، خوب انجام نمی\u200cدهد؛ آیا چنین انسانی، با کسی که امر به عدل و داد می\u200cکند، و بر راهی راست قرار دارد، برابر است؟!"
      },
      {
        "index": 77,
        "text": "غیب آسمانها و زمین، مخصوص خداست (و او همه را می\u200cداند)؛ و امر قیامت (بقدری نزدیک و آسان است) درست همانند چشم برهم زدن، و یا از آن هم نزدیکتر؛ چرا که خدا بر هر چیزی تواناست!"
      },
      {
        "index": 78,
        "text": "و خداوند شما را از شکم مادرانتان خارج نمود در حالی که هیچ چیز نمی\u200cدانستید؛ و برای شما، گوش و چشم و عقل قرار داد، تا شکر نعمت او را بجا آورید!"
      },
      {
        "index": 79,
        "text": "آیا آنها به پرندگانی که بر فراز آسمانها نگه\u200cداشته شده، نظر نیفکندند؟ هیچ کس جز خدا آنها را نگاه نمی\u200cدارد؛ در این امر، نشانه\u200cهایی (از عظمت و قدرت خدا) است برای کسانی که ایمان می\u200cآورند!"
      },
      {
        "index": 80,
        "text": "و خدا برای شما از خانه\u200cهایتان محل سکونت (و آرامش) قرار داد؛ و از پوست چهارپایان نیز برای شما خانه\u200cهایی قرار داد که روز کوچ کردن و روز اقامتتان، به آسانی می\u200cتوانید آنها را جا به جا کنید؛ و از پشم و کرک و موی آنها، برای شما اثاث و متاع (و وسایل مختلف زندگی) تا زمان معیّنی قرار داد."
      },
      {
        "index": 81,
        "text": "و (نیز) خداوند از آنچه آفریده است سایه\u200cهایی برای شما قرار داده؛ و از کوه\u200cها پناهگاه\u200cهایی؛ و برای شما پیراهنهایی آفریده، که شما را از گرما (و سرما) حفظ می\u200cکند؛ و پیراهنهایی که به هنگام جنگ، حافظ شماست؛ این گونه نعمتهایش را بر شما کامل می\u200cکند، شاید تسلیم فرمان او شوید!"
      },
      {
        "index": 82,
        "text": "(با این همه،) اگر روی برتابند، (نگران مباش؛) تو فقط وظیفه ابلاغ آشکار داری."
      },
      {
        "index": 83,
        "text": "آنها نعمت خدا را می\u200cشناسند؛ سپس آن را انکار می\u200cکنند؛ و اکثرشان کافرند!"
      },
      {
        "index": 84,
        "text": "(به خاطر بیاورید) روزی را که از هر امّتی گواهی بر آنان برمی\u200cانگیزیم؛ سپس به آنان که کفر ورزیدند، اجازه (سخن گفتن) داده نمی\u200cشود؛ (بلکه دست و پا و گوش و چشم، حتّی پوست تن آنها گواهی می\u200cدهند!) و (نیز) اجازه عذرخواهی و تقاضای عفو به آنان نمی\u200cدهند!"
      },
      {
        "index": 85,
        "text": "و هنگامی که ظالمان عذاب را ببینند، نه به آنها تخفیف داده می\u200cشود، و نه مهلت!"
      },
      {
        "index": 86,
        "text": "و هنگامی که مشرکان معبودهایی را که همتای خدا قرار دادند می\u200cبینند، می\u200cگویند: «پروردگارا! اینها همتایانی هستند که ما به جای تو، آنها را می\u200cخواندیم! «در این هنگام، معبودان به آنها می\u200cگویند: «شما دروغگو هستید! (شما هوای نفس خود را پرستش می\u200cکردید!)»"
      },
      {
        "index": 87,
        "text": "و در آن روز، همگی (ناگزیر) در پیشگاه خدا تسلیم می\u200cشوند؛ و تمام آنچه را (نسبت به خدا) دروغ می\u200cبستند، گم و نابود می\u200cشود!"
      },
      {
        "index": 88,
        "text": "کسانی که کافر شدند و (مردم را) از راه خدا بازداشتند، بخاطر فسادی که می\u200cکردند، عذابی بر عذابشان می\u200cافزاییم!"
      },
      {
        "index": 89,
        "text": "(به یاد آورید) روزی را که از هر امتی، گواهی از خودشان بر آنها برمی\u200cانگیزیم؛ و تو را گواه بر آنان قرارمی\u200cدهیم! و ما این کتاب را بر تو نازل کردیم که بیانگر همه چیز، و مایه هدایت و رحمت و بشارت برای مسلمانان است!"
      },
      {
        "index": 90,
        "text": "خداوند به عدل و احسان و بخشش به نزدیکان فرمان می\u200cدهد؛ و از فحشا و منکر و ستم، نهی می\u200cکند؛ خداوند به شما اندرز می\u200cدهد، شاید متذکّر شوید!"
      },
      {
        "index": 91,
        "text": "و هنگامی که با خدا عهد بستید، به عهد او وفا کنید! و سوگندها را بعد از محکم ساختن نشکنید، در حالی که خدا را کفیل و ضامن بر (سوگند) خود قرار داده\u200cاید، به یقین خداوند از آنچه انجام می\u200cدهید، آگاه است!"
      },
      {
        "index": 92,
        "text": "همانند آن زن (سبک مغز) نباشید که پشمهای تابیده خود را، پس از استحکام، وامی\u200cتابید! در حالی که (سوگند و پیمان) خود را وسیله خیانت و فساد قرار می\u200cدهید؛ بخاطر اینکه گروهی، جمعیّتشان از گروه دیگر بیشتر است (و کثرت دشمن را بهانه\u200cای برای شکستن بیعت با پیامبر می\u200cشمرید)! خدا فقط شما را با این وسیله آزمایش می\u200cکند؛ و به یقین روز قیامت، آنچه را در آن اختلاف داشتید، برای شما روشن می\u200cسازد!"
      },
      {
        "index": 93,
        "text": "و اگر خدا می\u200cخواست، همه شما را امت واحدی قرارمی\u200cداد؛ (و همه را به اجبار وادار به ایمان می\u200cکرد؛ امّا ایمان اجباری فایده\u200cای ندارد!) ولی خدا هر کس را بخواهد (و شایسته بداند) گمراه، و هر کس را بخواهد (و لایق بداند) هدایت می\u200cکند! (به گروهی توفیق هدایت داده، و از گروهی سلب می\u200cکند!) و یقیناً شما از آنچه انجام می\u200cدادید، بازپرسی خواهید شد!"
      },
      {
        "index": 94,
        "text": "سوگندهایتان را وسیله تقلّب و خیانت در میان خود قرار ندهید، مبادا گامی بعد از ثابت\u200cگشتن (بر ایمان) متزلزل شود؛ و به خاطر بازداشتن (مردم) از راه خدا، آثار سوء آن را بچشید! و برای شما، عذاب عظیمی خواهد بود!"
      },
      {
        "index": 95,
        "text": "و (هرگز) پیمان الهی را با بهای کمی مبادله نکنید (و هر بهایی در برابر آن ناچیز است!) آنچه نزد خداست، برای شما بهتر است اگر می\u200cدانستید."
      },
      {
        "index": 96,
        "text": "آنچه نزد شماست فانی می\u200cشود؛ امّا آنچه نزد خداست باقی است؛ و به کسانی که صبر و استقامت پیشه کنند، مطابق بهترین اعمالی که انجام می\u200cدادند پاداش خواهیم داد."
      },
      {
        "index": 97,
        "text": "هر کس کار شایسته\u200cای انجام دهد، خواه مرد باشد یا زن، در حالی که مؤمن است، او را به حیاتی پاک زنده می\u200cداریم؛ و پاداش آنها را به بهترین اعمالی که انجام می\u200cدادند، خواهیم داد."
      },
      {
        "index": 98,
        "text": "هنگامی که قرآن می\u200cخوانی، از شرّ شیطان مطرود، به خدا پناه بر!"
      },
      {
        "index": 99,
        "text": "چرا که او، بر کسانی که ایمان دارند و بر پروردگارشان توکّل می\u200cکنند، تسلّطی ندارد."
      },
      {
        "index": 100,
        "text": "تسلّط او تنها بر کسانی است که او را به سرپرستی خود برگزیده\u200cاند، و آنها که نسبت به او [= خدا] شرک می\u200cورزند (و فرمان شیطان را به جای فرمان خدا، گردن می\u200cنهند)"
      },
      {
        "index": 101,
        "text": "و هنگامی که آیه\u200cای را به آیه دیگر مبدّل کنیم [= حکمی را نسخ نماییم\u200c] -و خدا بهتر می\u200cداند چه حکمی را نازل کند- آنها می\u200cگویند: «تو افترا می\u200cبندی!» امّا بیشترشان (حقیقت را) نمی\u200cدانند!"
      },
      {
        "index": 102,
        "text": "بگو، روح القدس آن را از جانب پروردگارت بحقّ نازل کرده، تا افراد باایمان را ثابت\u200cقدم گرداند؛ و هدایت و بشارتی است برای عموم مسلمانان!"
      },
      {
        "index": 103,
        "text": "ما می\u200cدانیم که آنها می\u200cگویند: «این آیات را انسانی به او تعلیم می\u200cدهد!» در حالی که زبان کسی که اینها را به او نسبت می\u200cدهند عجمی است؛ ولی این (قرآن)، زبان عربی آشکار است!"
      },
      {
        "index": 104,
        "text": "به یقین، کسانی که به آیات الهی ایمان نمی\u200cآورند، خدا آنها را هدایت نمی\u200cکند؛ و برای آنان عذاب دردناکی است."
      },
      {
        "index": 105,
        "text": "تنها کسانی دروغ می\u200cبندند که به آیات خدا ایمان ندارند؛ (آری،) دروغگویان واقعی آنها هستند!"
      },
      {
        "index": 106,
        "text": "کسانی که بعد از ایمان کافر شوند -بجز آنها که تحت فشار واقع شده\u200cاند در حالی که قلبشان آرام و با ایمان است- آری، آنها که سینه خود را برای پذیرش کفر گشوده\u200cاند، غضب خدا بر آنهاست؛ و عذاب عظیمی در انتظارشان!"
      },
      {
        "index": 107,
        "text": "این به خاطر آن است که زندگی دنیا (و پست را) بر آخرت ترجیح دادند؛ و خداوند افراد بی\u200cایمان (لجوج) را هدایت نمی\u200cکند."
      },
      {
        "index": 108,
        "text": "آنها کسانی هستند که (بر اثر فزونی گناه،) خدا بر قلب و گوش و چشمانشان مهر نهاده؛ (به همین دلیل نمی\u200cفهمند،) و غافلان واقعی همانها هستند!"
      },
      {
        "index": 109,
        "text": "و ناچار آنها در آخرت زیانکارند."
      },
      {
        "index": 110,
        "text": "امّا پروردگار تو نسبت به کسانی که بعد از فریب\u200cخوردن، (به ایمان بازگشتند و) هجرت کردند؛ سپس جهاد کردند و در راه خدا استقامت نمودند؛ پروردگارت، بعد از انجام این کارها، بخشنده و مهربان است (و آنها را مشمول رحمت خود می\u200cسازد)."
      },
      {
        "index": 111,
        "text": "(به یاد آورید) روزی را که هر کس (در فکر خویشتن است؛ و تنها) به دفاع از خود برمی\u200cخیزد؛ و نتیجه اعمال هر کسی، بی\u200cکم و کاست، به او داده می\u200cشود؛ و به آنها ظلم نخواهد شد!"
      },
      {
        "index": 112,
        "text": "خداوند (برای آنان که کفران نعمت می\u200cکنند،) مثلی زده است: منطقه آبادی که امن و آرام و مطمئن بود؛ و همواره روزیش از هر جا می\u200cرسید؛ امّا به نعمتهای خدا ناسپاسی کردند؛ و خداوند به خاطر اعمالی که انجام می\u200cدادند، لباس گرسنگی و ترس را بر اندامشان پوشانید!"
      },
      {
        "index": 113,
        "text": "پیامبری از خودشان به سراغ آنها آمد، او را تکذیب کردند؛ از این رو عذاب الهی آنها را فراگرفت در حالی که ظالم بودند!"
      },
      {
        "index": 114,
        "text": "پس، از آنچه خدا روزیتان کرده است، حلال و پاکیزه بخورید؛ و شکر نعمت خدا را بجا آورید اگر او را می\u200cپرستید!"
      },
      {
        "index": 115,
        "text": "خداوند، تنها مردار، خون، گوشت خوک و آنچه را با نام غیر خدا سر بریده\u200cاند، بر شما حرام کرده است؛ امّا کسانی که ناچار شوند، در حالی که تجاوز و تعدّی از حدّ ننمایند، (خدا آنها را می\u200cبخشد؛ چرا که) خدا بخشنده و مهربان است."
      },
      {
        "index": 116,
        "text": "به خاطر دروغی که بر زبانتان جاری می\u200cشود (و چیزی را مجاز و چیزی را ممنوع می\u200cکنید،) نگویید: «این حلال است و آن حرام»، تا بر خدا افترا ببندید به یقین کسانی که به خدا دروغ می\u200cبندند، رستگار نخواهند شد!"
      },
      {
        "index": 117,
        "text": "بهره کمی است (که در این دنیا نصیبشان می\u200cشود)؛ و عذاب دردناکی در انتظار آنان است!"
      },
      {
        "index": 118,
        "text": "چیزهایی را که پیش از این برای تو شرح دادیم، بر یهود حرام کردیم؛ ما به آنها ستم نکردیم، اما آنها به خودشان ظلم و ستم می\u200cکردند!"
      },
      {
        "index": 119,
        "text": "امّا پروردگارت نسبت به آنها که از روی جهالت، بدی کرده\u200cاند، سپس توبه کرده و در مقام جبران برآمده\u200cاند، پروردگارت بعد از آن آمرزنده و مهربان است."
      },
      {
        "index": 120,
        "text": "ابراهیم (به تنهایی) امّتی بود مطیع فرمان خدا؛ خالی از هر گونه انحراف؛ و از مشرکان نبود؛"
      },
      {
        "index": 121,
        "text": "شکرگزار نعمتهای پروردگار بود؛ خدا او را برگزید؛ و به راهی راست هدایت نمود!"
      },
      {
        "index": 122,
        "text": "ما در دنیا به او (همّت) نیکویی دادیم؛ و در آخرت از نیکان است!"
      },
      {
        "index": 123,
        "text": "سپس به تو وحی فرستادیم که از آیین ابراهیم -که ایمانی خالص داشت و از مشرکان نبود- پیروی کن!"
      },
      {
        "index": 124,
        "text": "(تحریمهای) روز شنبه (برای یهود) فقط بعنوان یک مجازات بود، که در آن هم اختلاف کردند؛ و پروردگارت روز قیامت، در آنچه اختلاف داشتند، میان آنها داوری می\u200cکند!"
      },
      {
        "index": 125,
        "text": "با حکمت و اندرز نیکو، به راه پروردگارت دعوت نما! و با آنها به روشی که نیکوتر است، استدلال و مناظره کن! پروردگارت، از هر کسی بهتر می\u200cداند چه کسی از راه او گمراه شده است؛ و او به هدایت\u200cیافتگان داناتر است."
      },
      {
        "index": 126,
        "text": "و هر گاه خواستید مجازات کنید، تنها بمقداری که به شما تعدّی شده کیفر دهید! و اگر شکیبایی کنید، این کار برای شکیبایان بهتر است."
      },
      {
        "index": 127,
        "text": "صبر کن، و صبر تو فقط برای خدا و به توفیق خدا باشد! و بخاطر (کارهای) آنها، اندوهگین و دلسرد مشو! و از توطئه\u200cهای آنها، در تنگنا قرار مگیر!"
      },
      {
        "index": 128,
        "text": "خداوند با کسانی است که تقوا پیشه کرده\u200cاند، و کسانی که نیکوکارند."
      }
    ],
    "index": 16
  },
  {
    "aya": [
      {
        "index": 1,
        "text": "پاک و منزّه است خدایی که بنده\u200cاش را در یک شب، از مسجد الحرام به مسجد الاقصی -که گرداگردش را پربرکت ساخته\u200cایم- برد، تا برخی از آیات خود را به او نشان دهیم؛ چرا که او شنوا و بیناست."
      },
      {
        "index": 2,
        "text": "ما به موسی کتاب آسمانی دادیم؛ و آن را وسیله هدایت بنی اسرائیل ساختیم؛ (و گفتیم:) غیر ما را تکیه\u200cگاه خود قرار ندهید!"
      },
      {
        "index": 3,
        "text": "ای فرزندان کسانی که با نوح (بر کشتی) سوار کردیم! او بنده شکرگزاری بود. (شما هم مانند او باشید، تا نجات یابید!)"
      },
      {
        "index": 4,
        "text": "ما به بنی اسرائیل در کتاب (تورات) اعلام کردیم که دوبار در زمین فساد خواهید کرد، و برتری\u200cجویی بزرگی خواهید نمود."
      },
      {
        "index": 5,
        "text": "هنگامی که نخستین وعده فرا رسد، گروهی از بندگان پیکارجوی خود را بر ضدّ شما میانگیزیم (تا شما را سخت در هم کوبند؛ حتی برای به دست آوردن مجرمان)، خانه\u200cها را جستجو می\u200cکنند؛ و این وعده\u200cای است قطعی!"
      },
      {
        "index": 6,
        "text": "سپس شما را بر آنها چیره می\u200cکنیم؛ و شما را به وسیله داراییها و فرزندانی کمک خواهیم کرد؛ و نفرات شما را بیشتر (از دشمن) قرارمی\u200cدهیم."
      },
      {
        "index": 7,
        "text": "اگر نیکی کنید، به خودتان نیکی می\u200cکنید؛ و اگر بدی کنید باز هم به خود می\u200cکنید. و هنگامی که وعده دوم فرا رسد، (آنچنان دشمن بر شما سخت خواهد گرفت که) آثار غم و اندوه در صورتهایتان ظاهر می\u200cشود؛ و داخل مسجد (الاقصی) می\u200cشوند همان گونه که بار اول وارد شدند؛ و آنچه را زیر سلطه خود می\u200cگیرند، در هم می\u200cکوبند."
      },
      {
        "index": 8,
        "text": "امید است پروردگارتان به شما رحم کند! هرگاه برگردید، ما هم بازمی\u200cگردیم؛ و جهنّم را برای کافران، زندان سختی قرار دادیم."
      },
      {
        "index": 9,
        "text": "این قرآن، به راهی که استوارترین راه\u200cهاست، هدایت می\u200cکند؛ و به مؤمنانی که اعمال صالح انجام می\u200cدهند، بشارت می\u200cدهد که برای آنها پاداش بزرگی است."
      },
      {
        "index": 10,
        "text": "و اینکه آنها که به قیامت ایمان نمی\u200cآورند، عذاب دردناکی برای آنان آماده ساخته\u200cایم."
      },
      {
        "index": 11,
        "text": "انسان (بر اثر شتابزدگی)، بدیها را طلب می\u200cکند آن گونه که نیکیها را می\u200cطلبد؛ و انسان، همیشه عجول بوده است!"
      },
      {
        "index": 12,
        "text": "ما شب و روز را دو نشانه توحید و عظمت خود قرار دادیم؛ سپس نشانه شب را محو کرده، و نشانه روز را روشنی\u200cبخش ساختیم تا (در پرتو آن،) فضل پروردگارتان را بطلبید (و به تلاش زندگی برخیزید)، و عدد سالها و حساب را بدانید؛ و هر چیزی را بطور مشخّص و آشکار، بیان کردیم."
      },
      {
        "index": 13,
        "text": "و هر انسانی، اعمالش را بر گردنش آویخته\u200cایم؛ و روز قیامت، کتابی برای او بیرون می\u200cآوریم که آن را در برابر خود، گشوده می\u200cبیند! (این همان نامه اعمال اوست!)"
      },
      {
        "index": 14,
        "text": "(و به او می\u200cگوییم:) کتابت را بخوان، کافی است که امروز، خود حسابگر خویش باشی!"
      },
      {
        "index": 15,
        "text": "هر کس هدایت شود، برای خود هدایت یافته؛ و آن کس که گمراه گردد، به زیان خود گمراه شده است؛ و هیچ کس بار گناه دیگری را به دوش نمی\u200cکشد؛ و ما هرگز (قومی را) مجازات نخواهیم کرد، مگر آنکه پیامبری مبعوث کرده باشیم (تا وظایفشان را بیان کند.)"
      },
      {
        "index": 16,
        "text": "و هنگامی که بخواهیم شهر و دیاری را هلاک کنیم، نخست اوامر خود را برای «مترفین» (و ثروتمندان مست شهوت) آنجا، بیان می\u200cداریم، سپس هنگامی که به مخالفت برخاستند و استحقاق مجازات یافتند، آنها را به شدّت درهم می\u200cکوبیم."
      },
      {
        "index": 17,
        "text": "چه بسیار مردمی که در قرون بعد از نوح، زندگی می\u200cکردند؛ (و طبق همین سنت،) آنها را هلاک کردیم! و کافی است که پروردگارت از گناهان بندگانش آگاه، و نسبت به آن بیناست."
      },
      {
        "index": 18,
        "text": "آن کس که (تنها) زندگی زودگذر (دنیا) را می\u200cطلبد، آن مقدار از آن را که بخواهیم -و به هر کس اراده کنیم- می\u200cدهیم؛ سپس دوزخ را برای او قرار خواهیم داد، که در آتش سوزانش می\u200cسوزد در حالی که نکوهیده و رانده (درگاه خدا) است."
      },
      {
        "index": 19,
        "text": "و آن کس که سرای آخرت را بطلبد، و برای آن سعی و کوشش کند -در حالی که ایمان داشته باشد- سعی و تلاش او، (از سوی خدا) پاداش داده خواهد شد."
      },
      {
        "index": 20,
        "text": "هر یک از این دو گروه را از عطای پروردگارت، بهره و کمک می\u200cدهیم؛ و عطای پروردگارت هرگز (از کسی) منع نشده است."
      },
      {
        "index": 21,
        "text": "ببین چگونه بعضی را (در دنیا بخاطر تلاششان) بر بعضی دیگر برتری بخشیده\u200cایم؛ درجات آخرت و برتریهایش، از این هم بیشتر است!"
      },
      {
        "index": 22,
        "text": "هرگز معبود دیگری را با خدا قرار مده، که نکوهیده و بی\u200cیار و یاور خواهی نشست!"
      },
      {
        "index": 23,
        "text": "و پروردگارت فرمان داده: جز او را نپرستید! و به پدر و مادر نیکی کنید! هرگاه یکی از آن دو، یا هر دوی آنها، نزد تو به سن پیری رسند، کمترین اهانتی به آنها روا مدار! و بر آنها فریاد مزن! و گفتار لطیف و سنجیده و بزرگوارانه به آنها بگو!"
      },
      {
        "index": 24,
        "text": "و بالهای تواضع خویش را از محبّت و لطف، در برابر آنان فرود آر! و بگو: «پروردگارا! همان\u200cگونه که آنها مرا در کوچکی تربیت کردند، مشمول رحمتشان قرار ده!»"
      },
      {
        "index": 25,
        "text": "پروردگار شما از درون دلهایتان آگاهتر است؛ (اگر لغزشی در این زمینه داشتید) هر گاه صالح باشید (و جبران کنید) او بازگشت\u200cکنندگان را می\u200cبخشد."
      },
      {
        "index": 26,
        "text": "و حقّ نزدیکان را بپرداز، و (همچنین حق) مستمند و وامانده در راه را! و هرگز اسراف و تبذیر مکن،"
      },
      {
        "index": 27,
        "text": "چرا که تبذیرکنندگان، برادران شیاطینند؛ و شیطان در برابر پروردگارش، بسیار ناسپاس بود!"
      },
      {
        "index": 28,
        "text": "و هرگاه از آنان [= مستمندان\u200c] روی برتابی، و انتظار رحمت پروردگارت را داشته باشی (تا گشایشی در کارت پدید آید و به آنها کمک کنی)، با گفتار نرم و آمیخته با لطف با آنها سخن بگو!"
      },
      {
        "index": 29,
        "text": "هرگز دستت را بر گردنت زنجیر مکن، (و ترک انفاق و بخشش منما) و بیش از حدّ (نیز) دست خود را مگشای، تا مورد سرزنش قرار گیری و از کار فرومانی!"
      },
      {
        "index": 30,
        "text": "به یقین، پروردگارت روزی را برای هر کس بخواهد، گشاده یا تنگ می\u200cدارد؛ او نسبت به بندگانش، آگاه و بیناست."
      },
      {
        "index": 31,
        "text": "و فرزندانتان را از ترس فقر، نکشید! ما آنها و شما را روزی می\u200cدهیم؛ مسلماً کشتن آنها گناه بزرگی است!"
      },
      {
        "index": 32,
        "text": "و نزدیک زنا نشوید، که کار بسیار زشت، و بد راهی است!"
      },
      {
        "index": 33,
        "text": "و کسی را که خداوند خونش را حرام شمرده، نکشید، جز بحق! و آن کس که مظلوم کشته شده، برای ولیش سلطه (و حق قصاص) قرار دادیم؛ اما در قتل اسراف نکند، چرا که او مورد حمایت است!"
      },
      {
        "index": 34,
        "text": "و به مال یتیم، جز به بهترین راه نزدیک نشوید، تا به سر حد بلوغ رسد! و به عهد (خود) وفا کنید، که از عهد سؤال می\u200cشود!"
      },
      {
        "index": 35,
        "text": "و هنگامی که پیمانه می\u200cکنید، حق پیمانه را ادا نمایید، و با ترازوی درست وزن کنید! این برای شما بهتر، و عاقبتش نیکوتر است."
      },
      {
        "index": 36,
        "text": "از آنچه به آن آگاهی نداری، پیروی مکن، چرا که گوش و چشم و دل، همه مسؤولند."
      },
      {
        "index": 37,
        "text": "و روی زمین، با تکبر راه مرو! تو نمی\u200cتوانی زمین را بشکافی، و طول قامتت هرگز به کوه\u200cها نمی\u200cرسد!"
      },
      {
        "index": 38,
        "text": "همه اینها گناهش نزد پروردگار تو ناپسند است."
      },
      {
        "index": 39,
        "text": "این (احکام)، از حکمتهایی است که پروردگارت به تو وحی فرستاده؛ و هرگز معبودی با خدا قرار مده، که در جهنم افکنده می\u200cشوی، در حالی که سرزنش شده، و رانده (درگاه خدا) خواهی بود!"
      },
      {
        "index": 40,
        "text": "آیا پروردگارتان فرزندان پسر را مخصوص شما ساخته، و خودش دخترانی از فرشتگان برگزیده است؟! شما سخن بزرگ (و بسیار زشتی) می\u200cگویید!"
      },
      {
        "index": 41,
        "text": "ما در این قرآن، انواع بیانات مؤثر را آوردیم تا متذکر شوند! ولی (گروهی از کوردلان،) جز بر نفرتشان نمی\u200cافزاید."
      },
      {
        "index": 42,
        "text": "بگو: «اگر آنچنان که آنها می\u200cگویند با او خدایانی بود، در این صورت، (خدایان) سعی می\u200cکردند راهی به سوی (خداوند) صاحب عرش پیدا کنند.»"
      },
      {
        "index": 43,
        "text": "او پاک و برتر است از آنچه آنها می\u200cگویند، بسیار برتر و منزه\u200cتر!"
      },
      {
        "index": 44,
        "text": "آسمانهای هفتگانه و زمین و کسانی که در آنها هستند، همه تسبیح او می\u200cگویند؛ و هر موجودی، تسبیح و حمد او می\u200cگوید؛ ولی شما تسبیح آنها را نمی\u200cفهمید؛ او بردبار و آمرزنده است."
      },
      {
        "index": 45,
        "text": "و هنگامی که قرآن می\u200cخوانی، میان تو و آنها که به آخرت ایمان نمی\u200cآورند، حجاب ناپیدایی قرارمی\u200cدهیم؛"
      },
      {
        "index": 46,
        "text": "و بر دلهایشان پوششهایی، تا آن را نفهمند؛ و در گوشهایشان سنگینی؛ و هنگامی که پروردگارت را در قرآن به یگانگی یاد می\u200cکنی، آنها پشت می\u200cکنند و از تو روی بر می\u200cگردانند."
      },
      {
        "index": 47,
        "text": "هنگامی که به سخنان تو گوش فرامی\u200cدهند، ما بهتر می\u200cدانیم برای چه گوش فرا می\u200cدهند؛ (و همچنین) در آن هنگام که با هم نجوا می\u200cکنند؛ آنگاه که ستمگران می\u200cگویند: «شما جز از انسانی که افسون شده، پیروی نمی\u200cکنید!»"
      },
      {
        "index": 48,
        "text": "ببین چگونه برای تو مثلها زدند! در نتیجه گمراه شدند، و نمی\u200cتوانند راه حق را پیدا کنند."
      },
      {
        "index": 49,
        "text": "و گفتند: «آیا هنگامی که ما، استخوانهای پوسیده و پراکنده\u200cای شدیم، دگر بار آفرینش تازه\u200cای خواهیم یافت؟!»"
      },
      {
        "index": 50,
        "text": "بگو: «شما سنگ باشید یا آهن،"
      },
      {
        "index": 51,
        "text": "یا هر مخلوقی که در نظر شما، از آن هم سخت\u200cتر است (و از حیات و زندگی دورتر می\u200cباشد، باز خدا قادر است شما را به زندگی مجدد بازگرداند). آنها بزودی می گویند: «چه کسی ما را بازمی\u200cگرداند؟!» بگو: «همان کسی که نخستین بار شما را آفرید.» آنان سر خود را (از روی تعجب و انکار،) به سوی تو خم می\u200cکنند و می\u200cگویند: «در چه زمانی خواهد بود؟!» بگو: «شاید نزدیک باشد!"
      },
      {
        "index": 52,
        "text": "همان روز که شما را (از قبرهایتان) فرامی\u200cخواند؛ شما هم اجابت می\u200cکنید در حالی که حمد او را می\u200cگویید؛ می\u200cپندارید تنها مدت کوتاهی (در جهان برزخ) درنگ کرده\u200cاید!»"
      },
      {
        "index": 53,
        "text": "به بندگانم بگو: «سخنی بگویند که بهترین باشد! چرا که (شیطان بوسیله سخنان ناموزون)، میان آنها فتنه و فساد می\u200cکند؛ همیشه شیطان دشمن آشکاری برای انسان بوده است!"
      },
      {
        "index": 54,
        "text": "پروردگار شما، از (نیات و اعمال) شما آگاهتر است؛ اگر بخواهد (و شایسته بداند)، شما را مشمول رحمت خود می\u200cسازد؛ و اگر بخواهد، مجازات می\u200cکند؛ و ما تو را بعنوان مأمور بر آنان نفرستاده\u200cایم (که آنان را مجبور به ایمان کنی!)"
      },
      {
        "index": 55,
        "text": "پروردگار تو، از حال همه کسانی که در آسمانها و زمین هستند، آگاهتر است؛ و (اگر تو را بر دیگران برتری دادیم، بخاطر شایستگی توست،) ما بعضی از پیامبران را بر بعضی دیگر برتری دادیم؛ و به داوود، زبور بخشیدیم."
      },
      {
        "index": 56,
        "text": "بگو: «کسانی را که غیر از خدا (معبود خود) می\u200cپندارید، بخوانید! آنها نه می\u200cتوانند مشکلی را از شما برطرف سازند، و نه تغییری در آن ایجاد کنند.»"
      },
      {
        "index": 57,
        "text": "کسانی را که آنان می\u200cخوانند، خودشان وسیله\u200cای (برای تقرب) به پروردگارشان می\u200cجویند، وسیله\u200cای هر چه نزدیکتر؛ و به رحمت او امیدوارند؛ و از عذاب او می\u200cترسند؛ چرا که عذاب پروردگارت، همواره در خور پرهیز و وحشت است!"
      },
      {
        "index": 58,
        "text": "هیچ شهر و آبادی نیست مگر اینکه آن را پیش از روز قیامت هلاک می\u200cکنیم؛ یا (اگر گناهکارند،) به عذاب شدیدی گرفتارشان خواهیم ساخت؛ این، در کتاب الهی [= لوح محفوظ] ثبت است."
      },
      {
        "index": 59,
        "text": "هیچ چیز مانع ما نبود که این معجزات (درخواستی بهانه\u200cجویان) را بفرستیم جز اینکه پیشینیان (که همین درخواستها را داشتند، و با ایشان هماهنگ بودند)، آن را تکذیب کردند؛ (از جمله،) ما به (قوم) ثمود، ناقه دادیم؛ (معجزه\u200cای) که روشنگر بود؛ اما بر آن ستم کردند (و ناقه را کشتند). ما معجزات را فقط برای بیم دادن (و اتمام حجت) می\u200cفرستیم."
      },
      {
        "index": 60,
        "text": "(به یاد آور) زمانی را که به تو گفتیم: «پروردگارت احاطه کامل به مردم دارد؛ (و از وضعشان کاملاً آگاه است.) و ما آن رؤیایی را که به تو نشان دادیم، فقط برای آزمایش مردم بود؛ همچنین شجره ملعونه [= درخت نفرین شده\u200c] را که در قرآن ذکر کرده\u200cایم. ما آنها را بیم داده (و انذار) می\u200cکنیم؛ اما جز طغیان عظیم، چیزی بر آنها نمی\u200cافزاید!»"
      },
      {
        "index": 61,
        "text": "(به یاد آورید) زمانی را که به فرشتگان گفتیم: «برای آدم سجده کنید!» آنها همگی سجده کردند، جز ابلیس که گفت: «آیا برای کسی سجده کنم که او را از خاک آفریده\u200cای؟!»"
      },
      {
        "index": 62,
        "text": "(سپس) گفت: «به من بگو، این کسی را که بر من برتری داده\u200cای (به چه دلیل بوده است؟) اگر مرا تا روز قیامت زنده بگذاری، همه فرزندانش را، جز عده کمی، گمراه و ریشه\u200cکن خواهم ساخت!»"
      },
      {
        "index": 63,
        "text": "فرمود: «برو! هر کس از آنان از تو تبعیت کند، جهنم کیفر شماست، کیفری است فراوان!"
      },
      {
        "index": 64,
        "text": "هر کدام از آنها را می\u200cتوانی با صدایت تحریک کن! و لشکر سواره و پیاده\u200cات را بر آنها گسیل دار! و در ثروت و فرزندانشان شرکت جوی! و آنان را با وعده\u200cها سرگرم کن! -ولی شیطان، جز فریب و دروغ، وعده\u200cای به آنها نمی\u200cدهد-"
      },
      {
        "index": 65,
        "text": "(اما بدان) تو هرگز سلطه\u200cای بر بندگان من، نخواهی یافت (و آنها هیچ\u200cگاه به دام تو گرفتار نمی\u200cشوند)! همین قدر کافی است که پروردگارت حافظ آنها باشد.»"
      },
      {
        "index": 66,
        "text": "پروردگارتان کسی است که کشتی را در دریا برای شما به حرکت درمی\u200cآورد، تا از نعمت او بهره\u200cمند شوید؛ او نسبت به شما مهربان است."
      },
      {
        "index": 67,
        "text": "و هنگامی که در دریا ناراحتی به شما برسد، جز او، تمام کسانی را که (برای حل مشکلات خود) می\u200cخوانید، فراموش می\u200cکنید؛ اما هنگامی که شما را به خشکی نجات دهد، روی می\u200cگردانید؛ و انسان، بسیار ناسپاس است!"
      },
      {
        "index": 68,
        "text": "آیا از این ایمن هستید که در خشکی (با یک زلزله شدید) شما را در زمین فرو ببرد، یا طوفانی از سنگریزه بر شما بفرستد (و در آن مدفونتان کند)، سپس حافظ (و یاوری) برای خود نیابید؟!"
      },
      {
        "index": 69,
        "text": "یا اینکه ایمن هستید که بار دیگر شما را به دریا بازگرداند، و تندباد کوبنده\u200cای بر شما بفرستد، و شما را بخاطر کفرتان غرق کند، سپس دادخواه و خونخواهی در برابر ما پیدا نکنید؟!"
      },
      {
        "index": 70,
        "text": "ما آدمیزادگان را گرامی داشتیم؛ و آنها را در خشکی و دریا، (بر مرکبهای راهوار) حمل کردیم؛ و از انواع روزیهای پاکیزه به آنان روزی دادیم؛ و آنها را بر بسیاری از موجوداتی که خلق کرده\u200cایم، برتری بخشیدیم."
      },
      {
        "index": 71,
        "text": "(به یاد آورید) روزی را که هر گروهی را با پیشوایشان می\u200cخوانیم! کسانی که نامه عملشان به دست راستشان داده شود، آن را (با شادی و سرور) می\u200cخوانند؛ و بقدر رشته شکاف هسته خرمایی به آنان ستم نمی\u200cشود!"
      },
      {
        "index": 72,
        "text": "اما کسی که در این جهان (از دیدن چهره حق) نابینا بوده است، در آخرت نیز نابینا و گمراهتر است!"
      },
      {
        "index": 73,
        "text": "نزدیک بود آنها تو را (با وسوسه\u200cهای خود) از آنچه بر تو وحی کرده\u200cایم بفریبند، تا غیر آن را به ما نسبت دهی؛ و در آن صورت، تو را به دوستی خود برمیگزینند!"
      },
      {
        "index": 74,
        "text": "و اگر ما تو را ثابت قدم نمی\u200cساختیم (و در پرتو مقام عصمت، مصون از انحراف نبودی)، نزدیک بود به آنان تمایل کنی."
      },
      {
        "index": 75,
        "text": "اگر چنین می\u200cکردی، ما دو برابر مجازات (مشرکان) در زندگی دنیا، و دو برابر (مجازات) آنها را بعد از مرگ، به تو می\u200cچشاندیم؛ سپس در برابر ما، یاوری برای خود نمی\u200cیافتی!"
      },
      {
        "index": 76,
        "text": "و نزدیک بود (با نیرنگ و توطئه) تو را از این سرزمین بلغزانند، تا از آن بیرونت کنند! و هرگاه چنین می\u200cکردند، (گرفتار مجازات سخت الهی شده،) و پس از تو، جز مدت کمی باقی نمی\u200cماندند!"
      },
      {
        "index": 77,
        "text": "این سنت (ما در مورد) پیامبرانی است که پیش از تو فرستادیم؛ و هرگز برای سنت ما تغییر و دگرگونی نخواهی یافت!"
      },
      {
        "index": 78,
        "text": "نماز را از زوال خورشید (هنگام ظهر) تا نهایت تاریکی شب [= نیمه شب\u200c] برپا دار؛ و همچنین قرآن فجر [= نماز صبح\u200c] را؛ چرا که قرآن فجر، مشهود (فرشتگان شب و روز) است!"
      },
      {
        "index": 79,
        "text": "و پاسی از شب را (از خواب برخیز، و) قرآن (و نماز) بخوان! این یک وظیفه اضافی برای توست؛ امید است پروردگارت تو را به مقامی در خور ستایش برانگیزد!"
      },
      {
        "index": 80,
        "text": "و بگو: «پروردگارا! مرا (در هر کار،) با صداقت وارد کن، و با صداقت خارج ساز! و از سوی خود، حجتی یاری کننده برایم قرار ده!»"
      },
      {
        "index": 81,
        "text": "و بگو: «حق آمد، و باطل نابود شد؛ یقیناً باطل نابود شدنی است!»"
      },
      {
        "index": 82,
        "text": "و از قرآن، آنچه شفا و رحمت است برای مؤمنان، نازل می\u200cکنیم؛ و ستمگران را جز خسران (و زیان) نمی\u200cافزاید."
      },
      {
        "index": 83,
        "text": "هنگامی که به انسان نعمت می\u200cبخشیم، (از حق) روی می\u200cگرداند و متکبرانه دور می\u200cشود؛ و هنگامی که (کمترین) بدی به او می\u200cرسد، (از همه چیز) مایوس می\u200cگردد!"
      },
      {
        "index": 84,
        "text": "بگو: «هر کس طبق روش (و خلق و خوی) خود عمل می\u200cکند؛ و پروردگارتان کسانی را که راهشان نیکوتر است، بهتر می\u200cشناسد.»"
      },
      {
        "index": 85,
        "text": "و از تو درباره «روح» سؤال می\u200cکنند، بگو: «روح از فرمان پروردگار من است؛ و جز اندکی از دانش، به شما داده نشده است!»"
      },
      {
        "index": 86,
        "text": "و اگر بخواهیم، آنچه را بر تو وحی فرستاده\u200cایم، از تو می\u200cگیریم؛ سپس کسی را نمی\u200cیابی که در برابر ما، از تو دفاع کند..."
      },
      {
        "index": 87,
        "text": "مگر رحمت پروردگارت (شامل حالت گردد،) که فضل پروردگارت بر تو بزرگ بوده است!"
      },
      {
        "index": 88,
        "text": "بگو: «اگر انسانها و پریان (جن و انس) اتفاق کنند که همانند این قرآن را بیاورند، همانند آن را نخواهند آورد؛ هر چند یکدیگر را (در این کار) کمک کنند."
      },
      {
        "index": 89,
        "text": "ما در این قرآن، برای مردم از هر چیز نمونه\u200cای آوردیم (و همه معارف در آن جمع است)؛ اما بیشتر مردم (در برابر آن، از هر کاری) جز انکار، ابا داشتند!"
      },
      {
        "index": 90,
        "text": "و گفتند: «ما هرگز به تو ایمان نمی\u200cآوریم تا اینکه چشمه\u200cجوشانی از این سرزمین (خشک و سوزان) برای ما خارج سازی..."
      },
      {
        "index": 91,
        "text": "یا باغی از نخل و انگور از آن تو باشد؛ و نهرها در لابه\u200cلای آن جاری کنی..."
      },
      {
        "index": 92,
        "text": "یا قطعات (سنگهای) آسمان را -آنچنان که می\u200cپنداری- بر سر ما فرود آری؛ یا خداوند و فرشتگان را در برابر ما بیاوری..."
      },
      {
        "index": 93,
        "text": "یا برای تو خانه\u200cای پر نقش و نگار از طلا باشد؛ یا به آسمان بالا روی؛ حتی اگر به آسمان روی، ایمان نمی\u200cآوریم مگر آنکه نامه\u200cای بر ما فرود آوری که آن را بخوانیم! «بگو:» منزه است پروردگارم (از این سخنان بی\u200cمعنی)! مگر من جز انسانی فرستاده خدا هستم؟!"
      },
      {
        "index": 94,
        "text": "تنها چیزی که بعد از آمدن هدایت مانع شد مردم ایمان بیاورند، این بود (که از روی نادانی و بی\u200cخبری) گفتند: «آیا خداوند بشری را بعنوان رسول فرستاده است؟!»"
      },
      {
        "index": 95,
        "text": "بگو: «(حتی) اگر در روی زمین فرشتگانی (زندگی می\u200cکردند، و) با آرامش گام برمی\u200cداشتند، ما فرشته\u200cای را به عنوان رسول، بر آنها می\u200cفرستادیم!» (چرا که رهنمای هر گروهی باید از جنس خودشان باشد)."
      },
      {
        "index": 96,
        "text": "بگو: «همین کافی است که خداوند، میان من و شما گواه باشد؛ چرا که او نسبت به بندگانش آگاه و بیناست!"
      },
      {
        "index": 97,
        "text": "هر کس را خدا هدایت کند، هدایت یافته واقعی اوست؛ و هر کس را (بخاطر اعمالش) گمراه سازد، هادیان و سرپرستانی غیر خدا برای او نخواهی یافت؛ و روز قیامت، آنها را بر صورتهایشان محشور می\u200cکنیم، در حالی که نابینا و گنگ و کرند؛ جایگاهشان دوزخ است؛ هر زمان آتش آن فرونشیند، شعله تازه\u200cای بر آنان می\u200cافزاییم!"
      },
      {
        "index": 98,
        "text": "این کیفر آنهاست، بخاطر اینکه نسبت به آیات ما کافر شدند و گفتند: «آیا هنگامی که ما استخوانهای پوسیده و خاکهای پراکنده\u200cای شدیم، بار دیگر آفرینش تازه\u200cای خواهیم یافت؟!»"
      },
      {
        "index": 99,
        "text": "آیا نمی\u200cدانند خدایی که آسمانها و زمین را آفریده، قادر است مثل آنان را بیافریند (و به زندگی جدید بازشان گرداند)؟! و برای آنان سرآمدی قطعی -که شکّی در آن نیست- قرار داده؛ امّا ظالمان، جز کفر و انکار را پذیرا نیستند!"
      },
      {
        "index": 100,
        "text": "بگو: «اگر شما مالک خزائن رحمت پروردگار من بودید. در آن صورت، (بخاطر تنگ نظری) امساک می\u200cکردید، مبادا انفاق، مایه تنگدستی شما شود» و انسان تنگ نظر است!"
      },
      {
        "index": 101,
        "text": "ما به موسی نه معجزه روشن دادیم؛ پس از بنی اسرائیل سؤال کن آن زمان که این (معجزات نه گانه) به سراغ آنها آمد (چگونه بودند)؟! فرعون به او گفت: «ای موسی! گمان می\u200cکنم تو دیوانه (یا ساحری)!»"
      },
      {
        "index": 102,
        "text": "(موسی) گفت: «تو می\u200cدانی این آیات را جز پروردگار آسمانها و زمین -برای روشنی دلها- نفرستاده؛ و من گمان می\u200cکنم ای فرعون، تو (بزودی) هلاک خواهی شد!»"
      },
      {
        "index": 103,
        "text": "پس (فرعون) تصمیم گرفت آنان را از آن سرزمین ریشه کن سازد؛ ولی ما، او و تمام کسانی را که با او بودند، غرق کردیم."
      },
      {
        "index": 104,
        "text": "و بعد از آن به بنی اسرائیل گفتیم: «در این سرزمین [= مصر و شام\u200c] ساکن شوید! امّا هنگامی که وعده آخرت فرا رسد، همه شما را دسته جمعی (به آن دادگاه عدل) می\u200cآوریم»"
      },
      {
        "index": 105,
        "text": "و ما قرآن را بحق نازل کردیم؛ و بحق نازل شد؛ و تو را، جز بعنوان بشارت\u200cدهنده و بیم\u200cدهنده، نفرستادیم!"
      },
      {
        "index": 106,
        "text": "و قرآنی که آیاتش را از هم جدا کردیم، تا آن را با درنگ بر مردم بخوانی؛ و آن را بتدریج نازل کردیم."
      },
      {
        "index": 107,
        "text": "بگو: «خواه به آن ایمان بیاورید، و خواه ایمان نیاورید، کسانی که پیش از آن به آنها دانش داده شده، هنگامی که (این آیات) بر آنان خوانده می\u200cشود، سجده\u200cکنان به خاک می\u200cافتند..."
      },
      {
        "index": 108,
        "text": "و می\u200cگویند: «منزّه است پروردگار ما، که وعده\u200cهایش به یقین انجام\u200cشدنی است!»"
      },
      {
        "index": 109,
        "text": "آنها (بی\u200cاختیار) به زمین می\u200cافتند و گریه می\u200cکنند؛ و (تلاوت این آیات، همواره) بر خشوعشان می\u200cافزاید."
      },
      {
        "index": 110,
        "text": "بگو: ««اللّه» را بخوانید یا «رحمان» را، هر کدام را بخوانید، (ذات پاکش یکی است؛ و) برای او بهترین نامهاست!» و نمازت را زیاد بلند، یا خیلی آهسته نخوان؛ و در میان آن دو، راهی (معتدل) انتخاب کن!"
      },
      {
        "index": 111,
        "text": "و بگو: «ستایش برای خداوندی است که نه فرزندی برای خود انتخاب کرده، و نه شریکی در حکومت دارد، و نه بخاطر ضعف و ذلّت، (حامی و) سرپرستی برای اوست!» و او را بسیار بزرگ بشمار!"
      }
    ],
    "index": 17
  },
  {
    "aya": [
      {
        "index": 1,
        "text": "حمد مخصوص خدایی است که این کتاب (آسمانی) را بر بنده (برگزیده) اش نازل کرد، و هیچ گونه کژی در آن قرار نداد..."
      },
      {
        "index": 2,
        "text": "در حالی که ثابت و مستقیم و نگاهبان کتابهای (آسمانی) دیگر است؛ تا (بدکاران را) از عذاب شدید او بترساند؛ و مؤمنانی را که کارهای شایسته انجام می\u200cدهند، بشارت دهد که پاداش نیکویی برای آنهاست..."
      },
      {
        "index": 3,
        "text": "(همان بهشت برین) که جاودانه در آن خواهند ماند!"
      },
      {
        "index": 4,
        "text": "و (نیز) آنها را که گفتند: «خداوند، فرزندی (برای خود) انتخاب کرده است»، انذار کند."
      },
      {
        "index": 5,
        "text": "نه آنها (هرگز) به این سخن یقین دارند، و نه پدرانشان! سخن بزرگی از دهانشان خارج می\u200cشود! آنها فقط دروغ می\u200cگویند!"
      },
      {
        "index": 6,
        "text": "] گویی می\u200cخواهی بخاطر اعمال آنان، خود را از غم و اندوه هلاک کنی اگر به این گفتار ایمان نیاورند!"
      },
      {
        "index": 7,
        "text": "ما آنچه را روی زمین است زینت آن قرار دادیم، تا آنها را بیازماییم که کدامینشان بهتر عمل می\u200cکنند!"
      },
      {
        "index": 8,
        "text": "(ولی) این زرق و برقها پایدار نیست، و ما (سرانجام) قشر روی زمین را خاک بی گیاهی قرار می\u200cدهیم!"
      },
      {
        "index": 9,
        "text": "آیا گمان کردی اصحاب کهف و رقیم از آیات عجیب ما بودند؟!"
      },
      {
        "index": 10,
        "text": "زمانی را به خاطر بیاور که آن جوانان به غار پناه بردند، و گفتند: «پروردگارا! ما را از سوی خودت رحمتی عطا کن، و راه نجاتی برای ما فراهم ساز!»"
      },
      {
        "index": 11,
        "text": "ما (پرده خواب را) در غار بر گوششان زدیم، و سالها در خواب فرو رفتند."
      },
      {
        "index": 12,
        "text": "سپس آنان را برانگیختیم تا بدانیم (و این امر آشکار گردد که) کدام یک از آن دو گروه، مدّت خواب خود را بهتر حساب کرده\u200cاند."
      },
      {
        "index": 13,
        "text": "ما داستان آنان را بحق برای تو بازگو می\u200cکنیم؛ آنها جوانانی بودند که به پروردگارشان ایمان آوردند، و ما بر هدایتشان افزودیم."
      },
      {
        "index": 14,
        "text": "و دلهایشان را محکم ساختیم در آن موقع که قیام کردند و گفتند: «پروردگار ما، پروردگار آسمانها و زمین است؛ هرگز غیر او معبودی را نمی\u200cخوانیم؛ که اگر چنین کنیم، سخنی بگزاف گفته\u200cایم."
      },
      {
        "index": 15,
        "text": "این قوم ما هستند که معبودهایی جز خدا انتخاب کرده\u200cاند؛ چرا دلیل آشکاری (بر این کار) نمی\u200cآورند؟! و چه کسی ظالمتر است از آن کس که بر خدا دروغ ببندد؟!»"
      },
      {
        "index": 16,
        "text": "و (به آنها گفتیم:) هنگامی که از آنان و آنچه جز خدا می\u200cپرستند کناره\u200cگیری کردید، به غار پناه برید؛ که پروردگارتان (سایه) رحمتش را بر شما می\u200cگستراند؛ و در این امر، آرامشی برای شما فراهم می\u200cسازد!"
      },
      {
        "index": 17,
        "text": "و (اگر در آنجا بودی) خورشید را می\u200cدیدی که به هنگام طلوع، به سمت راست غارشان متمایل می\u200cگردد؛ و به هنگام غروب، به سمت چپ؛ و آنها در محل وسیعی از آن (غار) قرار داشتند؛ این از آیات خداست! هر کس را خدا هدایت کند، هدایت یافته واقعی اوست؛ و هر کس را گمراه نماید، هرگز ولیّ و راهنمایی برای او نخواهی یافت!"
      },
      {
        "index": 18,
        "text": "و (اگر به آنها نگاه می\u200cکردی) می\u200cپنداشتی بیدارند؛ در حالی که در خواب فرو رفته بودند! و ما آنها را به سمت راست و چپ میگرداندیم (تا بدنشان سالم بماند). و سگ آنها دستهای خود را بر دهانه غار گشوده بود (و نگهبانی می\u200cکرد). اگر نگاهشان می\u200cکردی، از آنان می\u200cگریختی؛ و سر تا پای تو از ترس و وحشت پر می\u200cشد!"
      },
      {
        "index": 19,
        "text": "این\u200cگونه آنها را (از خواب) برانگیختیم تا از یکدیگر سؤال کنند؛ یکی از آنها گفت: «چه مدّت خوابیدید؟!» گفتند: «یک روز، یا بخشی از یک روز!» (و چون نتوانستند مدّت خوابشان را دقیقاً بدانند) گفتند: «پروردگارتان از مدّت خوابتان آگاهتر است! اکنون یک نفر از خودتان را با این سکّه\u200cای که دارید به شهر بفرستید، تا بنگرد کدام یک از آنها غذای پاکیزه\u200cتری دارند، و مقداری از آن برای روزی شما بیاورد. امّا باید دقّت کند، و هیچ کس را از وضع شما آگاه نسازد..."
      },
      {
        "index": 20,
        "text": "چرا که اگر آنان از وضع شما آگاه شوند، سنگسارتان می\u200cکنند؛ یا شما را به آیین خویش بازمی\u200cگردانند؛ و در آن صورت، هرگز روی رستگاری را نخواهید دید!»"
      },
      {
        "index": 21,
        "text": "و اینچنین مردم را متوّجه حال آنها کردیم، تا بدانند که وعده خداوند (در مورد رستاخیز) حقّ است؛ و در پایان جهان و قیام قیامت شکّی نیست! در آن هنگام که میان خود درباره کار خویش نزاع داشتند، گروهی می\u200cگفتند: «بنایی بر آنان بسازید (تا برای همیشه از نظر پنهان شوند! و از آنها سخن نگویید که) پروردگارشان از وضع آنها آگاهتر است!» ولی آنها که از رازشان آگاهی یافتند (و آن را دلیلی بر رستاخیز دیدند) گفتند: «ما مسجدی در کنار (مدفن) آنها می\u200cسازیم (تا خاطره آنان فراموش نشود.)»"
      },
      {
        "index": 22,
        "text": "گروهی خواهند گفت: «آنها سه نفر بودند، که چهارمین آنها سگشان بود!» و گروهی می\u200cگویند: «پنچ نفر بودند، که ششمین آنها سگشان بود.» -همه اینها سخنانی بی\u200cدلیل است- و گروهی می\u200cگویند: «آنها هفت نفر بودند، و هشتمین آنها سگشان بود.» بگو: «پروردگار من از تعدادشان آگاهتر است!» جز گروه کمی، تعداد آنها را نمی\u200cدانند. پس درباره آنان جز با دلیل سخن مگو؛ و از هیچ کس درباره آنها سؤال مکن!"
      },
      {
        "index": 23,
        "text": "و هرگز در مورد کاری نگو: «من فردا آن را انجام می\u200cدهم»..."
      },
      {
        "index": 24,
        "text": "مگر اینکه خدا بخواهد! و هرگاه فراموش کردی، (جبران کن) و پروردگارت را به خاطر بیاور؛ و بگو: «امیدوارم که پروردگارم مرا به راهی روشنتر از این هدایت کند!»"
      },
      {
        "index": 25,
        "text": "آنها در غارشان سیصد سال درنگ کردند، و نه سال (نیز) بر آن افزودند."
      },
      {
        "index": 26,
        "text": "بگو: «خداوند از مدّت توقفشان آگاهتر است؛ غیب آسمانها و زمین از آن اوست! راستی چه بینا و شنواست! آنها هیچ ولیّ و سرپرستی جز او ندارند! و او هیچ کس را در حکم خود شرکت نمی\u200cدهد!»"
      },
      {
        "index": 27,
        "text": "آنچه را از کتاب پروردگارت به تو وحی شده تلاوت کن! هیچ چیز سخنان او را دگرگون نمی\u200cسازد؛ و هرگز پناهگاهی جز او نمی\u200cیابی!"
      },
      {
        "index": 28,
        "text": "با کسانی باش که پروردگار خود را صبح و عصر می\u200cخوانند، و تنها رضای او را می\u200cطلبند! و هرگز بخاطر زیورهای دنیا، چشمان خود را از آنها برمگیر! و از کسانی که قلبشان را از یاد خود غافل ساختیم اطاعت مکن! همانها که از هوای نفس پیروی کردند، و کارهایشان افراطی است."
      },
      {
        "index": 29,
        "text": "بگو: «این حقّ است از سوی پروردگارتان! هر کس می\u200cخواهد ایمان بیاورد (و این حقیقت را پذیرا شود)، و هر کس میخواهد کافر گردد!» ما برای ستمگران آتشی آماده کردیم که سراپرده\u200cاش آنان را از هر سو احاطه کرده است! و اگر تقاضای آب کنند، آبی برای آنان میاورند که همچون فلز گداخته صورتها را بریان می\u200cکند! چه بد نوشیدنی، و چه بد محل اجتماعی است!"
      },
      {
        "index": 30,
        "text": "مسلّماً کسانی که ایمان آوردند و کارهای شایسته انجام دادند، ما پاداش نیکوکاران را ضایع نخواهیم کرد!"
      },
      {
        "index": 31,
        "text": "آنها کسانی هستند که بهشت جاودان برای آنان است؛ باغهایی از بهشت که نهرها از زیر درختان و قصرهایش جاری است؛ در آنجا با دستبندهایی از طلا آراسته می\u200cشوند؛ و لباسهایی (فاخر) به رنگ سبز، از حریر نازک و ضخیم، دربر می\u200cکنند؛ در حالی که بر تختها تکیه کرده\u200cاند. چه پاداش خوبی، و چه جمع نیکویی!"
      },
      {
        "index": 32,
        "text": "(ای پیامبر!) برای آنان مثالی بزن: آن دو مرد، که برای یکی از آنها دو باغ از انواع انگورها قرار دادیم؛ و گرداگرد آن دو (باغ) را با درختان نخل پوشاندیم؛ و در میانشان زراعت پر برکتی قراردادیم."
      },
      {
        "index": 33,
        "text": "هر دو باغ، میوه آورده بود، (میوه\u200cهای فراوان،) و چیزی فروگذار نکرده بود؛ و میان آن دو، نهر بزرگی جاری ساخته بودیم."
      },
      {
        "index": 34,
        "text": "صاحب این باغ، درآمد فراوانی داشت؛ به همین جهت، به دوستش -در حالی که با او گفتگو می\u200cکرد- چنین گفت: «من از نظر ثروت از تو برتر، و از نظر نفرات نیرومندترم!»"
      },
      {
        "index": 35,
        "text": "و در حالی که نسبت به خود ستمکار بود، در باغ خویش گام نهاد، و گفت: «من گمان نمی\u200cکنم هرگز این باغ نابود شود!"
      },
      {
        "index": 36,
        "text": "و باور نمی\u200cکنم قیامت برپا گردد! و اگر به سوی پروردگارم بازگردانده شوم (و قیامتی در کار باشد)، جایگاهی بهتر از این جا خواهم یافت!»"
      },
      {
        "index": 37,
        "text": "دوست (با ایمان) وی -در حالی که با او گفتگو می\u200cکرد- گفت: «آیا به خدایی که تو را از خاک، و سپس از نطفه آفرید، و پس از آن تو را مرد کاملی قرار داد، کافر شدی؟!"
      },
      {
        "index": 38,
        "text": "ولی من کسی هستم که «اللّه» پروردگار من است؛ و هیچ کس را شریک پروردگارم قرارنمی\u200cدهم!"
      },
      {
        "index": 39,
        "text": "چرا هنگامی که وارد باغت شدی، نگفتی این نعمتی است که خدا خواسته است؟! قوّت (و نیرویی) جز از ناحیه خدا نیست! و اگر می\u200cبینی من از نظر مال و فرزند از تو کمترم (مطلب مهمّی نیست)!"
      },
      {
        "index": 40,
        "text": "شاید پروردگارم بهتر از باغ تو به من بدهد؛ و مجازات حساب شده\u200cای از آسمان بر باغ تو فروفرستد، بگونه\u200cای که آن را به زمین بی\u200cگیاه لغزنده\u200cای مبدّل کند!"
      },
      {
        "index": 41,
        "text": "و یا آب آن در اعمال زمین فرو رود، آن گونه که هرگز نتوانی آن را به دست آوری!»"
      },
      {
        "index": 42,
        "text": "(به هر حال عذاب الهی فرا رسید،) و تمام میوه\u200cهای آن نابود شد؛ و او بخاطر هزینه هایی که در آن صرف کرده بود، پیوسته دستهای خود را به هم می\u200cمالید -در حالی که تمام باغ بر داربستهایش فرو ریخته بود- و می\u200cگفت: «ای کاش کسی را همتای پروردگارم قرار نداده بودم!»"
      },
      {
        "index": 43,
        "text": "و گروهی نداشت که او را در برابر (عذاب) خداوند یاری دهند؛ و از خودش (نیز) نمی\u200cتوانست یاری گیرد."
      },
      {
        "index": 44,
        "text": "در آنجا ثابت شد که ولایت (و قدرت) از آن خداوند بر حق است! اوست که برترین ثواب، و بهترین عاقبت را (برای مطیعان) دارد!"
      },
      {
        "index": 45,
        "text": "(ای پیامبر!) زندگی دنیا را برای آنان به آبی تشبیه کن که از آسمان فرو می\u200cفرستیم؛ و بوسیله آن، گیاهان زمین (سرسبز می\u200cشود و) در هم فرومیرود. امّا بعد از مدتی می\u200cخشکد؛ و بادها آن را به هر سو پراکنده می\u200cکند؛ و خداوند بر همه چیز تواناست!"
      },
      {
        "index": 46,
        "text": "مال و فرزند، زینت زندگی دنیاست؛ و باقیات صالحات [= ارزشهای پایدار و شایسته\u200c] ثوابش نزد پروردگارت بهتر و امیدبخش\u200cتر است!"
      },
      {
        "index": 47,
        "text": "و روزی را به خاطر بیاور که کوه\u200cها را به حرکت درآوریم؛ و زمین را آشکار (و مسطح) می\u200cبینی؛ و همه آنان [= انسانها] را برمی\u200cانگیزیم، و احدی از ایشان را فروگذار نخواهیم کرد!"
      },
      {
        "index": 48,
        "text": "آنها همه در یک صف به (پیشگاه) پروردگارت عرضه می\u200cشوند؛ (و به آنان گفته می\u200cشود:) همگی نزد ما آمدید، همان گونه که نخستین بار شما را آفریدیم! اما شما گمان می\u200cکردید ما هرگز موعدی برایتان قرار نخواهیم داد!"
      },
      {
        "index": 49,
        "text": "و کتاب [= کتابی که نامه اعمال همه انسانهاست\u200c] در آن جا گذارده می\u200cشود، پس گنهکاران را می\u200cبینی که از آنچه در آن است، ترسان و هراسانند؛ و می\u200cگویند: «ای وای بر ما! این چه کتابی است که هیچ عمل کوچک و بزرگی را فرونگذاشته مگر اینکه آن را به شمار آورده است؟! و (این در حالی است که) همه اعمال خود را حاضر می\u200cبینند؛ و پروردگارت به هیچ کس ستم نمی\u200cکند."
      },
      {
        "index": 50,
        "text": "به یاد آرید زمانی را که به فرشتگان گفتیم: «برای آدم سجده کنید!» آنها همگی سجده کردند جز ابلیس -که از جن بود- و از فرمان پروردگارش بیرون شد آیا (با این حال،) او و فرزندانش را به جای من اولیای خود انتخاب می\u200cکنید، در حالی که آنها دشمن شما هستند؟! (فرمانبرداری از شیطان و فرزندانش به جای اطاعت خدا،) چه جایگزینی بدی است برای ستمکاران!"
      },
      {
        "index": 51,
        "text": "من هرگز آنها [= ابلیس و فرزندانش\u200c] را به هنگام آفرینش آسمانها و زمین، و نه به هنگام آفرینش خودشان، حاضر نساختم! و من هیچ گاه گمراه\u200cکنندگان را دستیار خود قرار نمی\u200cدهم!"
      },
      {
        "index": 52,
        "text": "به خاطر بیاورید روزی را که (خداوند) می\u200cگوید: «همتایانی را که برای من می\u200cپنداشتید، بخوانید (تا به کمک شما بشتابند!)» ولی هر چه آنها را می\u200cخوانند، جوابشان نمی\u200cدهند؛ و در میان این دو گروه، کانون هلاکتی قرارداده\u200cایم!"
      },
      {
        "index": 53,
        "text": "و گنهکاران، آتش (دوزخ) را می\u200cبینند؛ و یقین می\u200cکنند که با آن درمی\u200cآمیزند، و هیچ گونه راه گریزی از آن نخواهند یافت."
      },
      {
        "index": 54,
        "text": "و در این قرآن، از هر گونه مثلی برای مردم بیان کرده\u200cایم؛ ولی انسان بیش از هر چیز، به مجادله می\u200cپردازد!"
      },
      {
        "index": 55,
        "text": "و چیزی مردم را بازنداشت از اینکه -وقتی هدایت به سراغشان آمد- ایمان بیاورند و از پروردگارشان طلب آمرزش کنند، جز اینکه (خیره\u200cسری کردند؛ گویی می\u200cخواستند) سرنوشت پیشینیان برای آنان بیاید، یا عذاب (الهی) در برابرشان قرار گیرد!"
      },
      {
        "index": 56,
        "text": "ما پیامبران را، جز بعنوان بشارت دهنده و انذار کننده، نمی\u200cفرستیم؛ اما کافران همواره مجادله به باطل می\u200cکنند، تا (به گمان خود،) حق را بوسیله آن از میان بردارند! و آیات ما، و مجازاتهایی را که به آنان وعده داده شده است، به باد مسخره گرفتند!"
      },
      {
        "index": 57,
        "text": "چه کسی ستمکارتر است از آن کس که آیات پروردگارش به او تذکّر داده شده، و از آن روی گرداند، و آنچه را با دستهای خود پیش فرستاد فراموش کرد؟! ما بر دلهای اینها پرده\u200cهایی افکنده\u200cایم تا نفهمند؛ و در گوشهایشان سنگینی قرار داده\u200cایم (تا صدای حق را نشنوند)! و از این رو اگر آنها را به سوی هدایت بخوانی، هرگز هدایت نمی\u200cشوند!"
      },
      {
        "index": 58,
        "text": "و پروردگارت، آمرزنده و صاحب رحمت است؛ اگر می\u200cخواست آنان را به خاطر اعمالشان مجازات کند، عذاب را هر چه زودتر برای آنها می\u200cفرستاد؛ ولی برای آنان موعدی است که هرگز از آن راه فراری نخواهند داشت!"
      },
      {
        "index": 59,
        "text": "این شهرها و آبادیهایی است که ما آنها را هنگامی که ستم کردند هلاک نمودیم؛ و برای هلاکتشان موعدی قرار دادیم! (آنها ویرانه\u200cهایش را با چشم می\u200cبینند، و عبرت نمی\u200cگیرند!)"
      },
      {
        "index": 60,
        "text": "به خاطر بیاور هنگامی را که موسی به دوست خود گفت: دست از جستجو برنمی\u200cدارم تا به محل تلاقی دو دریا برسم؛ هر چند مدت طولانی به راه خود ادامه دهم!"
      },
      {
        "index": 61,
        "text": "(ولی) هنگامی که به محل تلاقی آن دو دریا رسیدند، ماهی خود را (که برای تغذیه همراه داشتند) فراموش کردند؛ و ماهی راه خود را در دریا پیش گرفت (و روان شد)."
      },
      {
        "index": 62,
        "text": "هنگامی که از آن جا گذشتند، (موسی) به یار همسفرش گفت: «غذای ما را بیاور، که سخت از این سفر خسته شده\u200cایم!»"
      },
      {
        "index": 63,
        "text": "گفت: «به خاطر داری هنگامی که ما (برای استراحت) به کنار آن صخره پناه بردیم، من (در آن جا) فراموش کردم جریان ماهی را بازگو کنم -و فقط شیطان بود که آن را از خاطر من برد- و ماهی بطرز شگفت\u200cآوری راه خود را در دریا پیش گرفت!»"
      },
      {
        "index": 64,
        "text": "(موسی) گفت: «آن همان بود که ما می\u200cخواستیم!» سپس از همان راه بازگشتند، در حالی که پی\u200cجویی می\u200cکردند."
      },
      {
        "index": 65,
        "text": "(در آن جا) بنده\u200cای از بندگان ما را یافتند که رحمت (و موهبت عظیمی) از سوی خود به او داده، و علم فراوانی از نزد خود به او آموخته بودیم."
      },
      {
        "index": 66,
        "text": "موسی به او گفت: «آیا از تو پیروی کنم تا از آنچه به تو تعلیم داده شده و مایه رشد و صلاح است، به من بیاموزی؟»"
      },
      {
        "index": 67,
        "text": "گفت: «تو هرگز نمی\u200cتوانی با من شکیبایی کنی!"
      },
      {
        "index": 68,
        "text": "و چگونه می\u200cتوانی در برابر چیزی که از رموزش آگاه نیستی شکیبا باشی؟!"
      },
      {
        "index": 69,
        "text": "(موسی) گفت: «به خواست خدا مرا شکیبا خواهی یافت؛ و در هیچ کاری مخالفت فرمان تو نخواهم کرد!»"
      },
      {
        "index": 70,
        "text": "(خضر) گفت: «پس اگر می\u200cخواهی بدنبال من بیایی، از هیچ چیز مپرس تا خودم (به موقع) آن را برای تو بازگو کنم.»"
      },
      {
        "index": 71,
        "text": "آن دو به راه افتادند؛ تا آن که سوار کشتی شدند، (خضر) کشتی را سوراخ کرد. (موسی) گفت: «آیا آن را سوراخ کردی که اهلش را غرق کنی؟! راستی که چه کار بدی انجام دادی!»"
      },
      {
        "index": 72,
        "text": "گفت: «آیا نگفتم تو هرگز نمی\u200cتوانی با من شکیبایی کنی؟!»"
      },
      {
        "index": 73,
        "text": "(موسی) گفت: «مرا بخاطر این فراموشکاریم مؤاخذه مکن و از این کارم بر من سخت مگیر!»"
      },
      {
        "index": 74,
        "text": "باز به راه خود ادامه دادند، تا اینکه نوجوانی را دیدند؛ و او آن نوجوان را کشت. (موسی) گفت: «آیا انسان پاکی را، بی آنکه قتلی کرده باشد، کشتی؟! براستی کار زشتی انجام دادی!»"
      },
      {
        "index": 75,
        "text": "(باز آن مرد عالم) گفت: «آیا به تو نگفتم که تو هرگز نمی\u200cتوانی با من صبر کنی؟!»"
      },
      {
        "index": 76,
        "text": "(موسی) گفت: «بعد از این اگر درباره چیزی از تو سؤال کردم، دیگر با من همراهی نکن؛ (زیرا) از سوی من معذور خواهی بود!»"
      },
      {
        "index": 77,
        "text": "باز به راه خود ادامه دادند تا به مردم قریه\u200cای رسیدند؛ از آنان خواستند که به ایشان غذا دهند؛ ولی آنان از مهمان کردنشان خودداری نمودند؛ (با این حال) در آن جا دیواری یافتند که می\u200cخواست فروریزد؛ و (آن مرد عالم) آن را برپا داشت. (موسی) گفت: «(لااقل) می\u200cخواستی در مقابل این کار مزدی بگیری!»"
      },
      {
        "index": 78,
        "text": "او گفت: «اینک زمان جدایی من و تو فرا رسیده؛ اما بزودی راز آنچه را که نتوانستی در برابر آن صبر کنی، به تو خبر می\u200cدهم."
      },
      {
        "index": 79,
        "text": "اما آن کشتی مال گروهی از مستمندان بود که با آن در دریا کار می\u200cکردند؛ و من خواستم آن را معیوب کنم؛ (چرا که) پشت سرشان پادشاهی (ستمگر) بود که هر کشتی (سالمی) را بزور میگرفت!"
      },
      {
        "index": 80,
        "text": "و اما آن نوجوان، پدر و مادرش با ایمان بودند؛ و بیم داشتیم که آنان را به طغیان و کفر وادارد!"
      },
      {
        "index": 81,
        "text": "از این رو، خواستیم که پروردگارشان به جای او، فرزندی پاکتر و با محبت\u200cتر به آن دو بدهد!"
      },
      {
        "index": 82,
        "text": "و اما آن دیوار، از آن دو نوجوان یتیم در آن شهر بود؛ و زیر آن، گنجی متعلق به آن دو وجود داشت؛ و پدرشان مرد صالحی بود؛ و پروردگار تو می\u200cخواست آنها به حد بلوغ برسند و گنجشان را استخراج کنند؛ این رحمتی از پروردگارت بود؛ و من آن (کارها) را خودسرانه انجام ندادم؛ این بود راز کارهایی که نتوانستی در برابر آنها شکیبایی به خرج دهی!»"
      },
      {
        "index": 83,
        "text": "و از تو درباره «ذو القرنین» می\u200cپرسند؛ بگو: «بزودی بخشی از سرگذشت او را برای شما بازگو خواهم کرد.»"
      },
      {
        "index": 84,
        "text": "ما به او در روی زمین، قدرت و حکومت دادیم؛ و اسباب هر چیز را در اختیارش گذاشتیم."
      },
      {
        "index": 85,
        "text": "او از این اسباب، (پیروی و استفاده) کرد..."
      },
      {
        "index": 86,
        "text": "تا به غروبگاه آفتاب رسید؛ (در آن جا) احساس کرد (و در نظرش مجسّم شد) که خورشید در چشمه تیره و گل\u200cآلودی فرو می\u200cرود؛ و در آن جا قومی را یافت؛ گفتیم: «ای ذو القرنین! آیا می\u200cخواهی (آنان) را مجازات کنی، و یا روش نیکویی در مورد آنها انتخاب نمایی؟»"
      },
      {
        "index": 87,
        "text": "گفت: «اما کسی را که ستم کرده است، مجازات خواهیم کرد؛ سپس به سوی پروردگارش بازمی\u200cگردد، و خدا او را مجازات شدیدی خواهد کرد!"
      },
      {
        "index": 88,
        "text": "و اما کسی که ایمان آورد و عمل صالح انجام دهد، پاداشی نیکوتر خواهد داشت؛ و ما دستور آسانی به او خواهیم داد.»"
      },
      {
        "index": 89,
        "text": "سپس (بار دیگر) از اسبابی (که در اختیار داشت) بهره گرفت..."
      },
      {
        "index": 90,
        "text": "تا به خاستگاه خورشید رسید؛ (در آن جا) دید خورشید بر جمعیّتی طلوع می\u200cکند که در برابر (تابش) آفتاب، پوششی برای آنها قرار نداده بودیم (و هیچ گونه سایبانی نداشتند)."
      },
      {
        "index": 91,
        "text": "(آری) اینچنین بود (کار ذو القرنین)! و ما بخوبی از امکاناتی که نزد او بود آگاه بودیم!"
      },
      {
        "index": 92,
        "text": "(باز) از اسباب مهمّی (که در اختیار داشت) استفاده کرد..."
      },
      {
        "index": 93,
        "text": "(و همچنان به راه خود ادامه داد) تا به میان دو کوه رسید؛ و در کنار آن دو (کوه) قومی را یافت که هیچ سخنی را نمی\u200cفهمیدند (و زبانشان مخصوص خودشان بود)!"
      },
      {
        "index": 94,
        "text": "(آن گروه به او) گفتند: «ای ذو القرنین یأجوج و مأجوج در این سرزمین فساد می\u200cکنند؛ آیا ممکن است ما هزینه\u200cای برای تو قرار دهیم، که میان ما و آنها سدّی ایجاد کنی؟!»"
      },
      {
        "index": 95,
        "text": "(ذو القرنین) گفت: «آنچه پروردگارم در اختیار من گذارده، بهتر است (از آنچه شما پیشنهاد می\u200cکنید)! مرا با نیرویی یاری دهید، تا میان شما و آنها سدّ محکمی قرار دهم!"
      },
      {
        "index": 96,
        "text": "قطعات بزرگ آهن برایم بیاورید (و آنها را روی هم بچینید)!» تا وقتی که کاملاً میان دو کوه را پوشانید، گفت: «(در اطراف آن آتش بیفروزید، و) در آن بدمید!» (آنها دمیدند) تا قطعات آهن را سرخ و گداخته کرد، و گفت: «(اکنون) مس مذاب برایم بیاورید تا بر روی آن بریزم!»"
      },
      {
        "index": 97,
        "text": "(سرانجام چنان سدّ نیرومندی ساخت) که آنها [= طایفه یأجوج و مأجوج\u200c] قادر نبودند از آن بالا روند؛ و نمی\u200cتوانستند نقبی در آن ایجاد کنند."
      },
      {
        "index": 98,
        "text": "(آنگاه) گفت: «این از رحمت پروردگار من است! امّا هنگامی که وعده پروردگارم فرا رسد، آن را در هم می\u200cکوبد؛ و وعده پروردگارم حق است!»"
      },
      {
        "index": 99,
        "text": "و در آن روز (که جهان پایان می\u200cگیرد)، ما آنان را چنان رها می\u200cکنیم که درهم موج می\u200cزنند؛ و در صور [= شیپور] دمیده می\u200cشود؛ و ما همه را جمع می\u200cکنیم!"
      },
      {
        "index": 100,
        "text": "در آن روز، جهنم را بر کافران عرضه می\u200cداریم!"
      },
      {
        "index": 101,
        "text": "همانها که پرده\u200cای چشمانشان را از یاد من پوشانده بود، و قدرت شنوایی نداشتند!"
      },
      {
        "index": 102,
        "text": "آیا کافران پنداشتند می\u200cتوانند بندگانم را به جای من اولیای خود انتخاب کنند؟! ما جهنم را برای پذیرایی کافران آماده کرده\u200cایم!"
      },
      {
        "index": 103,
        "text": "بگو: «آیا به شما خبر دهیم که زیانکارترین (مردم) در کارها، چه کسانی هستند؟"
      },
      {
        "index": 104,
        "text": "آنها که تلاشهایشان در زندگی دنیا گم (و نابود) شده؛ با این حال، می\u200cپندارند کار نیک انجام می\u200cدهند!»"
      },
      {
        "index": 105,
        "text": "آنها کسانی هستند که به آیات پروردگارشان و لقای او کافر شدند؛ به همین جهت، اعمالشان حبط و نابود شد! از این رو روز قیامت، میزانی برای آنها برپا نخواهیم کرد!"
      },
      {
        "index": 106,
        "text": "(آری،) این گونه است! کیفرشان دوزخ است، بخاطر آنکه کافر شدند، و آیات من و پیامبرانم را به سخریه گرفتند!"
      },
      {
        "index": 107,
        "text": "امّا کسانی که ایمان آوردند و کارهای شایسته انجام دادند، باغهای بهشت برین محل پذیرایی آنان خواهد بود."
      },
      {
        "index": 108,
        "text": "آنها جاودانه در آن خواهند ماند؛ و هرگز تقاضای نقل مکان از آن جا نمی\u200cکنند!"
      },
      {
        "index": 109,
        "text": "بگو: «اگر دریاها برای (نوشتن) کلمات پروردگارم مرکّب شود، دریاها پایان می\u200cگیرد. پیش از آنکه کلمات پروردگارم پایان یابد؛ هر چند همانند آن (دریاها) را کمک آن قرار دهیم!»"
      },
      {
        "index": 110,
        "text": "بگو: «من فقط بشری هستم مثل شما؛ (امتیازم این است که) به من وحی می\u200cشود که تنها معبودتان معبود یگانه است؛ پس هر که به لقای پروردگارش امید دارد، باید کاری شایسته انجام دهد، و هیچ کس را در عبادت پروردگارش شریک نکند!"
      }
    ],
    "index": 18
  },
  {
    "aya": [
      {
        "index": 1,
        "text": "کهیعص\u200c"
      },
      {
        "index": 2,
        "text": "(این) یادی است از رحمت پروردگار تو نسبت به بنده\u200cاش زکریا..."
      },
      {
        "index": 3,
        "text": "در آن هنگام که پروردگارش را در خلوتگاه (عبادت) پنهان خواند..."
      },
      {
        "index": 4,
        "text": "گفت: «پروردگارا! استخوانم سست شده؛ و شعله پیری تمام سرم را فراگرفته؛ و من هرگز در دعای تو، از اجابت محروم نبوده\u200cام!"
      },
      {
        "index": 5,
        "text": "و من از بستگانم بعد از خودم بیمناکم (که حق پاسداری از آیین تو را نگاه ندارند)! و (از طرفی) همسرم نازا و عقیم است؛ تو از نزد خود جانشینی به من ببخش..."
      },
      {
        "index": 6,
        "text": "که وارث من و دودمان یعقوب باشد؛ و او را مورد رضایتت قرار ده!»"
      },
      {
        "index": 7,
        "text": "ای زکریا! ما تو را به فرزندی بشارت می\u200cدهیم که نامش «یحیی» است؛ و پیش از این، همنامی برای او قرار نداده\u200cایم!"
      },
      {
        "index": 8,
        "text": "گفت: «پروردگارا! چگونه برای من فرزندی خواهد بود؟! در حالی که همسرم نازا و عقیم است، و من نیز از شدّت پیری افتاده شده\u200cام!»"
      },
      {
        "index": 9,
        "text": "فرمود: «پروردگارت این گونه گفته (و اراده کرده)! این بر من آسان است؛ و قبلاً تو را آفریدم در حالی که چیزی نبودی!»"
      },
      {
        "index": 10,
        "text": "عرض کرد: «پروردگارا! نشانه\u200cای برای من قرار ده!» فرمود: «نشانه تو این است که سه شبانه روز قدرت تکلّم (با مردم) نخواهی داشت؛ در حالی که زبانت سالم است!»"
      },
      {
        "index": 11,
        "text": "او از محراب عبادتش به سوی مردم بیرون آمد؛ و با اشاره به آنها گفت: «(بشکرانه این موهبت،) صبح و شام خدا را تسبیح گویید!»"
      },
      {
        "index": 12,
        "text": "ای یحیی! کتاب (خدا) را با قوّت بگیر! و ما فرمان نبوّت (و عقل کافی) در کودکی به او دادیم!"
      },
      {
        "index": 13,
        "text": "و رحمت و محبتّی از ناحیه خود به او بخشیدیم، و پاکی (دل و جان)! و او پرهیزگار بود!"
      },
      {
        "index": 14,
        "text": "او نسبت به پدر و مادرش نیکوکار بود؛ و جبّار (و متکّبر) و عصیانگر نبود!"
      },
      {
        "index": 15,
        "text": "سلام بر او، آن روز که تولّد یافت، و آن روز که می\u200cمیرد، و آن روز که زنده برانگیخته می\u200cشود!"
      },
      {
        "index": 16,
        "text": "و در این کتاب (آسمانی)، مریم را یاد کن، آن هنگام که از خانواده\u200cاش جدا شد، و در ناحیه شرقی (بیت المقدس) قرار گرفت؛"
      },
      {
        "index": 17,
        "text": "و میان خود و آنان حجابی افکند (تا خلوتگاهش از هر نظر برای عبادت آماده باشد). در این هنگام، ما روح خود را بسوی او فرستادیم؛ و او در شکل انسانی بی\u200cعیب و نقص، بر مریم ظاهر شد!"
      },
      {
        "index": 18,
        "text": "او (سخت ترسید و) گفت: «من از شرّ تو، به خدای رحمان پناه می\u200cبرم اگر پرهیزگاری!"
      },
      {
        "index": 19,
        "text": "گفت: «من فرستاده پروردگار توام؛ (آمده\u200cام) تا پسر پاکیزه\u200cای به تو ببخشم!»"
      },
      {
        "index": 20,
        "text": "گفت: «چگونه ممکن است فرزندی برای من باشد؟! در حالی که تاکنون انسانی با من تماس نداشته، و زن آلوده\u200cای هم نبوده\u200cام!»"
      },
      {
        "index": 21,
        "text": "گفت: «مطلب همین است! پروردگارت فرموده: این کار بر من آسان است! (ما او را می\u200cآفرینیم، تا قدرت خویش را آشکار سازیم؛) و او را برای مردم نشانه\u200cای قرار دهیم؛ و رحمتی باشد از سوی ما! و این امری است پایان یافته (و جای گفتگو ندارد)!»"
      },
      {
        "index": 22,
        "text": "سرانجام (مریم) به او باردار شد؛ و او را به نقطه دور دستی برد (و خلوت گزید)"
      },
      {
        "index": 23,
        "text": "درد زایمان او را به کنار تنه درخت خرمایی کشاند؛ (آنقدر ناراحت شد که) گفت: «ای کاش پیش از این مرده بودم، و بکلّی فراموش می\u200cشدم!»"
      },
      {
        "index": 24,
        "text": "ناگهان از طرف پایین پایش او را صدا زد که: «غمگین مباش! پروردگارت زیر پای تو چشمه آبی (گوارا) قرار داده است!"
      },
      {
        "index": 25,
        "text": "و این تنه نخل را به طرف خود تکان ده، رطب تازه\u200cای بر تو فرو می\u200cریزد!"
      },
      {
        "index": 26,
        "text": "(از این غذای لذیذ) بخور؛ و (از آن آب گوارا) بنوش؛ و چشمت را (به این مولود جدید) روشن دار! و هرگاه کسی از انسانها را دیدی، (با اشاره) بگو: من برای خداوند رحمان روزه\u200cای نذر کرده\u200cام؛ بنابراین امروز با هیچ انسانی هیچ سخن نمی\u200cگویم! (و بدان که این نوزاد، خودش از تو دفاع خواهد کرد!)»"
      },
      {
        "index": 27,
        "text": "(مریم) در حالی که او را در آغوش گرفته بود، نزد قومش آورد؛ گفتند: «ای مریم! کار بسیار عجیب و بدی انجام دادی!"
      },
      {
        "index": 28,
        "text": "ای خواهر هارون! نه پدرت مرد بدی بود، و نه مادرت زن بد کاره\u200cای!!»"
      },
      {
        "index": 29,
        "text": "(مریم) به او اشاره کرد؛ گفتند: «چگونه با کودکی که در گاهواره است سخن بگوییم؟!»"
      },
      {
        "index": 30,
        "text": "(ناگهان عیسی زبان به سخن گشود و) گفت: «من بنده خدایم؛ او کتاب (آسمانی) به من داده؛ و مرا پیامبر قرار داده است!"
      },
      {
        "index": 31,
        "text": "و مرا -هر جا که باشم- وجودی پربرکت قرار داده؛ و تا زمانی که زنده\u200cام، مرا به نماز و زکات توصیه کرده است!"
      },
      {
        "index": 32,
        "text": "و مرا نسبت به مادرم نیکوکار قرار داده؛ و جبّار و شقی قرار نداده است!"
      },
      {
        "index": 33,
        "text": "و سلام (خدا) بر من، در آن روز که متولّد شدم، و در آن روز که می\u200cمیرم، و آن روز که زنده برانگیخته خواهم شد!»"
      },
      {
        "index": 34,
        "text": "این است عیسی پسر مریم؛ گفتار حقّی که در آن تردید می\u200cکنند!"
      },
      {
        "index": 35,
        "text": "هرگز برای خدا شایسته نبود که فرزندی اختیار کند! منزّه است او! هرگاه چیزی را فرمان دهد، می\u200cگوید: «موجود باش!» همان دم موجود می\u200cشود!"
      },
      {
        "index": 36,
        "text": "و خداوند، پروردگار من و شماست! او را پرستش کنید؛ این است راه راست!"
      },
      {
        "index": 37,
        "text": "ولی (بعد از او) گروه\u200cهایی از میان پیروانش اختلاف کردند؛ وای به حال کافران از مشاهده روز بزرگ (رستاخیز)!"
      },
      {
        "index": 38,
        "text": "در آن روز که نزد ما می\u200cآیند، چه گوشهای شنوا و چه چشمهای بینایی پیدا می\u200cکنند! ولی این ستمگران امروز در گمراهی آشکارند!"
      },
      {
        "index": 39,
        "text": "آنان را از روز حسرت [= روز رستاخیز که برای همه مایه تأسف است\u200c] بترسان، در آن هنگام که همه چیز پایان می\u200cیابد! و آنها در غفلتند و ایمان نمی\u200cآورند!"
      },
      {
        "index": 40,
        "text": "ما، زمین و تمام کسانی را که بر آن هستند، به ارث می\u200cبریم؛ و همگی بسوی ما بازگردانده می\u200cشوند!"
      },
      {
        "index": 41,
        "text": "در این کتاب، ابراهیم را یاد کن، که او بسیار راستگو، و پیامبر (خدا) بود!"
      },
      {
        "index": 42,
        "text": "هنگامی که به پدرش گفت: «ای پدر! چرا چیزی را می\u200cپرستی که نه می\u200cشنود، و نه می\u200cبیند، و نه هیچ مشکلی را از تو حلّ می\u200cکند؟!"
      },
      {
        "index": 43,
        "text": "ای پدر! دانشی برای من آمده که برای تو نیامده است؛ بنابر این از من پیروی کن، تا تو را به راه راست هدایت کنم!"
      },
      {
        "index": 44,
        "text": "ای پدر! شیطان را پرستش مکن، که شیطان نسبت به خداوند رحمان، عصیانگر بود!"
      },
      {
        "index": 45,
        "text": "ای پدر! من از این می\u200cترسم که از سوی خداوند رحمان عذابی به تو رسد، در نتیجه از دوستان شیطان باشی!»"
      },
      {
        "index": 46,
        "text": "گفت: «ای ابراهیم! آیا تو از معبودهای من روی گردانی؟! اگر (از این کار) دست برنداری، تو را سنگسار می\u200cکنم! و برای مدّتی طولانی از من دور شو!»"
      },
      {
        "index": 47,
        "text": "(ابراهیم) گفت: «سلام بر تو! من بزودی از پروردگارم برایت تقاضای عفو می\u200cکنم؛ چرا که او همواره نسبت به من مهربان بوده است!"
      },
      {
        "index": 48,
        "text": "و از شما، و آنچه غیر خدا می\u200cخوانید، کناره\u200cگیری می\u200cکنم؛ و پروردگارم را می\u200cخوانم؛ و امیدوارم در خواندن پروردگارم بی\u200cپاسخ نمانم!»"
      },
      {
        "index": 49,
        "text": "هنگامی که از آنان و آنچه غیر خدا می\u200cپرستیدند کناره\u200cگیری کرد، ما اسحاق و یعقوب را به او بخشیدیم؛ و هر یک را پیامبری (بزرگ) قرار دادیم!"
      },
      {
        "index": 50,
        "text": "و از رحمت خود به آنان عطا کردیم؛ و برای آنها نام نیک و مقام برجسته\u200cای (در میان همه امّتها) قرار دادیم!"
      },
      {
        "index": 51,
        "text": "و در این کتاب (آسمانی) از موسی یاد کن، که او مخلص بود، و رسول و پیامبری والا مقام!"
      },
      {
        "index": 52,
        "text": "ما او را از طرف راست (کوه) طور فراخواندیم؛ و نجواکنان او را (به خود) نزدیک ساختیم؛"
      },
      {
        "index": 53,
        "text": "و ما از رحمت خود، برادرش هارون را -که پیامبر بود- به او بخشیدیم."
      },
      {
        "index": 54,
        "text": "و در این کتاب (آسمانی) از اسماعیل (نیز) یاد کن، که او در وعده\u200cهایش صادق، و رسول و پیامبری (بزرگ) بود!"
      },
      {
        "index": 55,
        "text": "او همواره خانواده\u200cاش را به نماز و زکات فرمان می\u200cداد؛ و همواره مورد رضایت پروردگارش بود."
      },
      {
        "index": 56,
        "text": "و در این کتاب، از ادریس (نیز) یاد کن، او بسیار راستگو و پیامبر (بزرگی) بود."
      },
      {
        "index": 57,
        "text": "و ما او را به مقام والایی رساندیم."
      },
      {
        "index": 58,
        "text": "آنها پیامبرانی بودند که خداوند مشمول نعمتشان قرار داده بود، از فرزندان آدم، و از کسانی که با نوح بر کشتی سوار کردیم، و از دودمان ابراهیم و یعقوب، و از کسانی که هدایت کردیم و برگزیدیم. آنها کسانی بودند که وقتی آیات خداوند رحمان بر آنان خوانده می\u200cشد به خاک می\u200cافتادند، در حالی که سجده می\u200cکردند و گریان بودند."
      },
      {
        "index": 59,
        "text": "امّا پس از آنان، فرزندان ناشایسته\u200cای روی کار آمدند که نماز را تباه کردند، و از شهوات پیروی نمودند؛ و بزودی (مجازات) گمراهی خود را خواهند دید!"
      },
      {
        "index": 60,
        "text": "مگر آنان که توبه کنند، و ایمان بیاورند، و کار شایسته انجام دهند؛ چنین کسانی داخل بهشت می\u200cشوند، و کمترین ستمی به آنان نخواهد شد."
      },
      {
        "index": 61,
        "text": "وارد باغهایی جاودانی می\u200cشوند که خداوند رحمان بندگانش را به آن وعده داده است؛ هر چند آن را ندیده\u200cاند؛ مسلماً وعده خدا تحقق یافتنی است!"
      },
      {
        "index": 62,
        "text": "در آن جا هرگز گفتار لغو و بیهوده\u200cای نمی\u200cشنوند؛ و جز سلام در آن جا سخنی نیست؛ و هر صبح و شام، روزی آنان در بهشت مقرّر است."
      },
      {
        "index": 63,
        "text": "این همان بهشتی است که به بندگان پرهیزگار خود، به ارث می\u200cدهیم."
      },
      {
        "index": 64,
        "text": "(پس از تأخیر وحی، جبرئیل به پیامبر عرض کرد:) ما جز بفرمان پروردگار تو، نازل نمی\u200cشویم؛ آنچه پیش روی ما، و پشت سر ما، و آنچه میان این دو می\u200cباشد، همه از آن اوست؛ و پروردگارت هرگز فراموشکار نبوده (و نیست)!"
      },
      {
        "index": 65,
        "text": "همان پروردگار آسمانها و زمین، و آنچه میان آن دو قرار دارد! او را پرستش کن؛ و در راه عبادتش شکیبا باش! آیا مثل و مانندی برای او می\u200cیابی؟!"
      },
      {
        "index": 66,
        "text": "انسان می\u200cگوید: «آیا پس از مردن، زنده (از قبر) بیرون خواهم آمد؟!»"
      },
      {
        "index": 67,
        "text": "آیا انسان به خاطر نمی\u200cآورد که ما پیش از این او را آفریدیم در حالی که چیزی نبود؟!"
      },
      {
        "index": 68,
        "text": "سوگند به پروردگارت که همه آنها را همراه با شیاطین در قیامت جمع می\u200cکنیم؛ سپس همه را -در حالی که به زانو درآمده\u200cاند- گرداگرد جهنم حاضر می\u200cسازیم."
      },
      {
        "index": 69,
        "text": "سپس از هر گروه و جمعیّتی، کسانی را که در برابر خداوند رحمان از همه سرکش تر بوده\u200cاند، جدا می\u200cکنیم."
      },
      {
        "index": 70,
        "text": "بعد از آن، ما بخوبی از کسانی که برای سوختن در آتش سزاوارترند، آگاهتریم!"
      },
      {
        "index": 71,
        "text": "و همه شما (بدون استثنا) وارد جهنم می\u200cشوید؛ این امری است حتمی و قطعی بر پروردگارت!"
      },
      {
        "index": 72,
        "text": "سپس آنها را که تقوا پیشه کردند از آن رهایی می\u200cبخشیم؛ و ظالمان را -در حالی که (از ضعف و ذلّت) به زانو درآمده\u200cاند- در آن رها می\u200cسازیم."
      },
      {
        "index": 73,
        "text": "و هنگامی که آیات روشن ما بر آنان خوانده می\u200cشود، کافران به مؤمنان می\u200cگویند: «کدام یک از دو گروه [= ما و شما] جایگاهش بهتر، و جلسات انس و مشورتش زیباتر، و بخشش او بیشتر است؟!»"
      },
      {
        "index": 74,
        "text": "چه بسیار اقوامی را پیش از آنان نابود کردیم که هم مال و ثروتشان از آنها بهتر بود، و هم ظاهرشان آراسته\u200cتر!"
      },
      {
        "index": 75,
        "text": "بگو: «کسی که در گمراهی است، باید خداوند به او مهلت دهد تا زمانی که وعده الهی را با چشم خود ببینند: یا عذاب (این دنیا)، یا (عذاب) قیامت! (آن روز) خواهند دانست چه کسی جایش بدتر، و لشکرش ناتوانتر است!»"
      },
      {
        "index": 76,
        "text": "(امّا) کسانی که در راه هدایت گام نهادند، خداوند بر هدایتشان می\u200cافزاید؛ و آثار شایسته\u200cای که (از انسان) باقی می\u200cماند، ثوابش در پیشگاه پروردگارت بهتر، و عاقبتش خوبتر است!"
      },
      {
        "index": 77,
        "text": "آیا دیدی کسی را که به آیات ما کافر شد، و گفت: «اموال و فرزندان فراوانی به من داده خواهد شد»؟!"
      },
      {
        "index": 78,
        "text": "آیا او از غیب آگاه گشته، یا نزد خدا عهد و پیمانی گرفته است؟!"
      },
      {
        "index": 79,
        "text": "هرگز چنین نیست! ما بزودی آنچه را می\u200cگوید می\u200cنویسیم و عذاب را بر او مستمرّ خواهیم داشت!"
      },
      {
        "index": 80,
        "text": "آنچه را او می\u200cگوید (از اموال و فرزندان)، از او به ارث می\u200cبریم، و به صورت تنها نزد ما خواهد آمد!"
      },
      {
        "index": 81,
        "text": "و آنان غیر از خدا، معبودانی را برای خود برگزیدند تا مایه عزّتشان باشد! (چه پندار خامی!)"
      },
      {
        "index": 82,
        "text": "هرگز چنین نیست! به زودی (معبودها) منکر عبادت آنان خواهند شد؛ (بلکه) بر ضدّشان قیام می\u200cکنند!"
      },
      {
        "index": 83,
        "text": "آیا ندیدی که ما شیاطین را بسوی کافران فرستادیم تا آنان را شدیداً تحریک کنند؟!"
      },
      {
        "index": 84,
        "text": "پس درباره آنان شتاب مکن؛ ما آنها (و اعمالشان) را به دقت شماره میکنیم!"
      },
      {
        "index": 85,
        "text": "در آن روز که پرهیزگاران را دسته جمعی بسوی خداوند رحمان (و پاداشهای او) محشور می\u200cکنیم..."
      },
      {
        "index": 86,
        "text": "و مجرمان را (همچون شتران تشنه\u200cکامی که به سوی آبگاه می\u200cروند) به جهنّم می\u200cرانیم..."
      },
      {
        "index": 87,
        "text": "آنان هرگز مالک شفاعت نیستند؛ مگر کسی که نزد خداوند رحمان، عهد و پیمانی دارد."
      },
      {
        "index": 88,
        "text": "و گفتند: «خداوند رحمان فرزندی برای خود برگزیده است»."
      },
      {
        "index": 89,
        "text": "راستی مطلب زشت و زننده\u200cای گفتید!"
      },
      {
        "index": 90,
        "text": "نزدیک است به خاطر این سخن آسمانها از هم متلاشی گردد، و زمین شکافته شود، و کوه\u200cها بشدّت فرو ریزد..."
      },
      {
        "index": 91,
        "text": "از این رو که برای خداوند رحمان فرزندی قائل شدند!"
      },
      {
        "index": 92,
        "text": "در حالی که هرگز برای خداوند رحمان سزاوار نیست که فرزندی برگزیند!"
      },
      {
        "index": 93,
        "text": "تمام کسانی که در آسمانها و زمین هستند، بنده اویند!"
      },
      {
        "index": 94,
        "text": "خداوند همه آنها را احصا کرده، و به دقّت شمرده است!"
      },
      {
        "index": 95,
        "text": "و همگی روز رستاخیز، تک و تنها نزد او حاضر می\u200cشوند!"
      },
      {
        "index": 96,
        "text": "مسلّماً کسانی که ایمان آورده و کارهای شایسته انجام داده\u200cاند، خداوند رحمان محبّتی برای آنان در دلها قرار می\u200cدهد!"
      },
      {
        "index": 97,
        "text": "و ما فقط آن [= قرآن\u200c] را بر زبان تو آسان ساختیم تا پرهیزگاران را بوسیله آن بشارت دهی، و دشمنان سرسخت را با آنان انذار کنی."
      },
      {
        "index": 98,
        "text": "چه بسیار اقوام (بی\u200cایمان و گنهکاری) را که پیش از آنان هلاک کردیم؛ آیا احدی از آنها را احساس می\u200cکنی؟! یا کمترین صدایی از آنان می\u200cشنوی؟!"
      }
    ],
    "index": 19
  },
  {
    "aya": [
      {
        "index": 1,
        "text": "طه\u200c"
      },
      {
        "index": 2,
        "text": "ما قرآن را بر تو نازل نکردیم که خود را به زحمت بیفکنی!"
      },
      {
        "index": 3,
        "text": "آن را فقط برای یادآوری کسانی که (از خدا) می\u200cترسند نازل ساختیم."
      },
      {
        "index": 4,
        "text": "(این قرآن) از سوی کسی نازل شده که زمین و آسمانهای بلند را آفریده است."
      },
      {
        "index": 5,
        "text": "همان بخشنده\u200cای که بر عرش مسلّط است."
      },
      {
        "index": 6,
        "text": "از آن اوست آنچه در آسمانها، و آنچه در زمین، و آنچه میان آن دو، و آنچه در زیر خاک (پنهان) است!"
      },
      {
        "index": 7,
        "text": "اگر سخن آشکارا بگویی (یا مخفی کنی)، او اسرار -و حتی پنهان\u200cتر از آن- را نیز می\u200cداند!"
      },
      {
        "index": 8,
        "text": "او خداوندی است که معبودی جز او نیست؛ و نامهای نیکوتر از آن اوست!"
      },
      {
        "index": 9,
        "text": "و آیا خبر موسی به تو رسیده است؟"
      },
      {
        "index": 10,
        "text": "هنگامی که (از دور) آتشی مشاهده کرد، و به خانواده خود گفت: «(اندکی) درنگ کنید که من آتشی دیدم! شاید شعله\u200cای از آن برای شما بیاورم؛ یا بوسیله این آتش راه را پیدا کنم!»"
      },
      {
        "index": 11,
        "text": "هنگامی که نزد آتش آمد، ندا داده شد که: «ای موسی!"
      },
      {
        "index": 12,
        "text": "من پروردگار توام! کفشهایت را بیرون آر، که تو در سرزمین مقدّس «طوی» هستی!"
      },
      {
        "index": 13,
        "text": "و من تو را (برای مقام رسالت) برگزیدم؛ اکنون به آنچه بر تو وحی می\u200cشود، گوش فراده!"
      },
      {
        "index": 14,
        "text": "من «اللّه» هستم؛ معبودی جز من نیست! مرا بپرست، و نماز را برای یاد من بپادار!"
      },
      {
        "index": 15,
        "text": "بطور قطع رستاخیز خواهد آمد! می\u200cخواهم آن را پنهان کنم، تا هر کس در برابر سعی و کوشش خود، جزا داده شود!"
      },
      {
        "index": 16,
        "text": "پس مبادا کسی که به آن ایمان ندارد و از هوسهای خویش پیروی می\u200cکند، تو را از آن بازدارد؛ که هلاک خواهی شد!"
      },
      {
        "index": 17,
        "text": "و آن چیست در دست راست تو، ای موسی؟!"
      },
      {
        "index": 18,
        "text": "گفت: «این عصای من است؛ بر آن تکیه می\u200cکنم، برگ درختان را با آن برای گوسفندانم فرومی\u200cریزم؛ و مرا با آن کارها و نیازهای دیگری است."
      },
      {
        "index": 19,
        "text": "گفت: «ای موسی! آن را بیفکن.»"
      },
      {
        "index": 20,
        "text": "پس موسی آن (عصا) را افکند، که ناگهان اژدهایی شد که به هر سو می\u200cشتافت."
      },
      {
        "index": 21,
        "text": "گفت: «آن را بگیر و نترس، ما آن را به صورت اولش بازمی\u200cگردانیم."
      },
      {
        "index": 22,
        "text": "و دستت را به گریبانت ببر، تا سفید و بی\u200cعیب بیرون آید؛ این نشانه دیگری (از سوی خداوند) است."
      },
      {
        "index": 23,
        "text": "تا از نشانه\u200cهای بزرگ خویش به تو نشان دهیم."
      },
      {
        "index": 24,
        "text": "اینک به سوی فرعون برو، که او طغیان کرده است.»"
      },
      {
        "index": 25,
        "text": "(موسی) گفت: «پروردگارا! سینه\u200cام را گشاده کن؛"
      },
      {
        "index": 26,
        "text": "و کارم را برایم آسان گردان!"
      },
      {
        "index": 27,
        "text": "و گره از زبانم بگشای؛"
      },
      {
        "index": 28,
        "text": "تا سخنان مرا بفهمند!"
      },
      {
        "index": 29,
        "text": "و وزیری از خاندانم برای من قرار ده..."
      },
      {
        "index": 30,
        "text": "برادرم هارون را!"
      },
      {
        "index": 31,
        "text": "با او پشتم را محکم کن؛"
      },
      {
        "index": 32,
        "text": "و او را در کارم شریک ساز؛"
      },
      {
        "index": 33,
        "text": "تا تو را بسیار تسبیح گوییم؛"
      },
      {
        "index": 34,
        "text": "و تو را بسیار یاد کنیم؛"
      },
      {
        "index": 35,
        "text": "چرا که تو همیشه از حال ما آگاه بوده\u200cای!»"
      },
      {
        "index": 36,
        "text": "فرمود: «ای موسی! آنچه را خواستی به تو داده شد!"
      },
      {
        "index": 37,
        "text": "و ما بار دیگر تو را مشمول نعمت خود ساختیم..."
      },
      {
        "index": 38,
        "text": "آن زمان که به مادرت آنچه لازم بود الهام کردیم..."
      },
      {
        "index": 39,
        "text": "که: «او را در صندوقی بیفکن، و آن صندوق را به دریا بینداز، تا دریا آن را به ساحل افکند؛ و دشمن من و دشمن او، آن را برگیرد!» و من محبّتی از خودم بر تو افکندم، تا در برابر دیدگان [= علم\u200c] من، ساخته شوی (و پرورش یابی)!"
      },
      {
        "index": 40,
        "text": "در آن هنگام که خواهرت (در نزدیکی کاخ فرعون) راه می\u200cرفت و می\u200cگفت: «آیا کسی را به شما نشان دهم که این نوزاد را کفالت می\u200cکند (و دایه خوبی برای او خواهد بود)!» پس تو را به مادرت بازگرداندیم، تا چشمش به تو روشن شود؛ و غمگین نگردد! و تو یکی (از فرعونیان) را کشتی؛ اما ما تو را از اندوه نجات دادیم! و بارها تو را آزمودیم! پس از آن، سالیانی در میان مردم «مدین» توقف نمودی؛ سپس در زمان مقدّر (برای فرمان رسالت) به این جا آمدی، ای موسی!"
      },
      {
        "index": 41,
        "text": "و من تو را برای خودم ساختم (و پرورش دادم)!"
      },
      {
        "index": 42,
        "text": "(اکنون) تو و برادرت با آیات من بروید، و در یاد من کوتاهی نکنید!"
      },
      {
        "index": 43,
        "text": "بسوی فرعون بروید؛ که طغیان کرده است!"
      },
      {
        "index": 44,
        "text": "اما بنرمی با او سخن بگویید؛ شاید متذکّر شود، یا (از خدا) بترسد!"
      },
      {
        "index": 45,
        "text": "(موسی و هارون) گفتند: «پروردگارا! از این می\u200cترسیم که بر ما پیشی گیرد (و قبل از بیان حق، ما را آزار دهد)؛ یا طغیان کند (و نپذیرد)!»"
      },
      {
        "index": 46,
        "text": "فرمود: «نترسید! من با شما هستم؛ (همه چیز را) می\u200cشنوم و می\u200cبینم!"
      },
      {
        "index": 47,
        "text": "به سراغ او بروید و بگویید: «ما فرستادگان پروردگار توئیم! بنی اسرائیل را با ما بفرست؛ و آنان را شکنجه و آزار مکن! ما نشانه روشنی از سوی پروردگارت برای تو آورده\u200cایم! و درود بر آن کس باد که از هدایت پیروی می\u200cکند!"
      },
      {
        "index": 48,
        "text": "به ما وحی شده که عذاب بر کسی است که (آیات الهی را) تکذیب کند و سرپیچی نماید!»"
      },
      {
        "index": 49,
        "text": "(فرعون) گفت: «پروردگار شما کیست، ای موسی؟!»"
      },
      {
        "index": 50,
        "text": "گفت: «پروردگار ما همان کسی است که به هر موجودی، آنچه را لازمه آفرینش او بوده داده؛ سپس هدایت کرده است!»"
      },
      {
        "index": 51,
        "text": "گفت: «پس تکلیف نسلهای گذشته (که به اینها ایمان نداشتند) چه خواهد شد؟!»"
      },
      {
        "index": 52,
        "text": "گفت: «آگاهی مربوط به آنها، نزد پروردگارم در کتابی ثبت است؛ پروردگارم هرگز گمراه نمی\u200cشود، و فراموش نمی\u200cکند (و آنچه شایسته آنهاست به ایشان می\u200cدهد)!"
      },
      {
        "index": 53,
        "text": "همان خداوندی که زمین را برای شما محل آسایش قرار داد؛ و راه\u200cهایی در آن ایجاد کرد؛ و از آسمان، آبی فرستاد!» که با آن، انواع گوناگون گیاهان را (از خاک تیره) برآوردیم."
      },
      {
        "index": 54,
        "text": "هم خودتان بخورید؛ و هم چهارپایانتان را در آن به چرا برید! مسلّماً در اینها نشانه\u200cهای روشنی برای خردمندان است!"
      },
      {
        "index": 55,
        "text": "ما شما را از آن [= زمین\u200c] آفریدیم؛ و در آن بازمی\u200cگردانیم؛ و بار دیگر (در قیامت) شما را از آن بیرون می\u200cآوریم!"
      },
      {
        "index": 56,
        "text": "ما همه آیات خود را به او نشان دادیم؛ اما او تکذیب کرد و سرباز زد!"
      },
      {
        "index": 57,
        "text": "گفت: «ای موسی! آیا آمده\u200cای که با سحر خود، ما را از سرزمینمان بیرون کنی؟!"
      },
      {
        "index": 58,
        "text": "قطعاً ما هم سحری همانند آن برای تو خواهیم آورد! هم اکنون (تاریخش را تعیین کن، و) موعدی میان ما و خودت قرار ده که نه ما و نه تو، از آن تخلّف نکنیم؛ آن هم در مکانی که نسبت به همه یکسان باشد!»"
      },
      {
        "index": 59,
        "text": "گفت: «میعاد ما و شما روز زینت [= روز عید] است؛ به شرط اینکه همه مردم، هنگامی که روز، بالا می\u200cآید، جمع شوند!»"
      },
      {
        "index": 60,
        "text": "فرعون آن مجلس را ترک گفت؛ و تمام مکر و فریب خود را جمع کرد؛ و سپس همه را (در روز موعود) آورد."
      },
      {
        "index": 61,
        "text": "موسی به آنان گفت: «وای بر شما! دروغ بر خدا نبندید، که شما را با عذابی نابود می\u200cسازد! و هر کس که (بر خدا) دروغ ببندد، نومید (و شکست خورده) می\u200cشود!»"
      },
      {
        "index": 62,
        "text": "آنها در میان خود، در مورد ادامه راهشان به نزاع برخاستند؛ و مخفیانه و درگوشی با هم سخن گفتند."
      },
      {
        "index": 63,
        "text": "گفتند: «این دو (نفر) مسلّماً ساحرند! می\u200cخواهند با سحرشان شما را از سرزمینتان بیرون کنند و راه و رسم نمونه شما را از بین ببرند!"
      },
      {
        "index": 64,
        "text": "اکنون که چنین است، تمام نیرو و نقشه خود را جمع کنید، و در یک صف (به میدان مبارزه) بیایید؛ امروز رستگاری از آن کسی است که برتری خود را اثبات کند!"
      },
      {
        "index": 65,
        "text": "(ساحران) گفتند: «ای موسی! آیا تو اول (عصای خود را) می\u200cافکنی، یا ما کسانی باشیم که اول بیفکنیم؟!»"
      },
      {
        "index": 66,
        "text": "گفت: «شما اول بیفکنید!» در این هنگام طنابها و عصاهای آنان بر اثر سحرشان چنان به نظر می\u200cرسید که حرکت می\u200cکند!"
      },
      {
        "index": 67,
        "text": "موسی ترس خفیفی در دل احساس کرد (مبادا مردم گمراه شوند)!"
      },
      {
        "index": 68,
        "text": "گفتیم: «نترس! تو مسلّماً (پیروز و) برتری!"
      },
      {
        "index": 69,
        "text": "و آنچه را در دست راست داری بیفکن، تمام آنچه را ساخته\u200cاند می\u200cبلعد! آنچه ساخته\u200cاند تنها مکر ساحر است؛ و ساحر هر جا رود رستگار نخواهد شد!»"
      },
      {
        "index": 70,
        "text": "(موسی عصای خود را افکند، و آنچه را که آنها ساخته بودند بلعید.) ساحران همگی به سجده افتادند و گفتند: «ما به پروردگار هارون و موسی ایمان آوردیم!»"
      },
      {
        "index": 71,
        "text": "(فرعون) گفت: «آیا پیش از آنکه به شما اذن دهم به او ایمان آوردید؟! مسلّماً او بزرگ شماست که به شما سحر آموخته است! به یقین دستها و پاهایتان را بطور مخالف قطع می\u200cکنم؛ و شما را از تنه\u200cهای نخل به دار می\u200cآویزم؛ و خواهید دانست مجازات کدام یک از ما دردناکتر و پایدارتر است!»"
      },
      {
        "index": 72,
        "text": "گفتند: «سوگند به آن کسی که ما را آفریده، هرگز تو را بر دلایل روشنی که برای ما آمده، مقدّم نخواهیم داشت! هر حکمی می\u200cخواهی بکن؛ تو تنها در این زندگی دنیا می\u200cتوانی حکم کنی!"
      },
      {
        "index": 73,
        "text": "ما به پروردگارمان ایمان آوردیم تا گناهانمان و آنچه را از سحر بر ما تحمیل کردی ببخشاید؛ و خدا بهتر و پایدارتر است!»"
      },
      {
        "index": 74,
        "text": "هر کس در محضر پروردگارش خطاکار حاضر شود، آتش دوزخ برای اوست؛ در آن جا، نه می\u200cمیرد و نه زندگی می\u200cکند!"
      },
      {
        "index": 75,
        "text": "و هر کس با ایمان نزد او آید، و اعمال صالح انجام داده باشد، چنین کسانی درجات عالی دارند..."
      },
      {
        "index": 76,
        "text": "باغهای جاویدان بهشت، که نهرها از زیر درختانش جاری است، در حالی که همیشه در آن خواهند بود؛ این است پاداش کسی که خود را پاک نماید!"
      },
      {
        "index": 77,
        "text": "ما به موسی وحی فرستادیم که: «شبانه بندگانم را (از مصر) با خود ببر؛ و برای آنها راهی خشک در دریا بگشا؛ که نه از تعقیب (فرعونیان) خواهی ترسید، و نه از غرق شدن در دریا!»"
      },
      {
        "index": 78,
        "text": "(به این ترتیب) فرعون با لشکریانش آنها را دنبال کردند؛ و دریا آنان را (در میان امواج خروشان خود) بطور کامل پوشانید!"
      },
      {
        "index": 79,
        "text": "فرعون قوم خود را گمراه ساخت؛ و هرگز هدایت نکرد!"
      },
      {
        "index": 80,
        "text": "ای بنی اسرائیل! ما شما را از چنگال دشمنتان نجات دادیم؛ و در طرف راست کوه طور، با شما وعده گذاردیم؛ و «منّ» و «سلوی» بر شما نازل کردیم!"
      },
      {
        "index": 81,
        "text": "بخورید از روزیهای پاکیزه\u200cای که به شما داده\u200cایم؛ و در آن طغیان نکنید، که غضب من بر شما وارد شود و هر کس غضبم بر او وارد شود، سقوب می\u200cکند!"
      },
      {
        "index": 82,
        "text": "و من هر که را توبه کند، و ایمان آورد، و عمل صالح انجام دهد، سپس هدایت شود، می\u200cآمرزم!"
      },
      {
        "index": 83,
        "text": "ای موسی! چه چیز سبب شد که از قومت پیشی گیری، و (برای آمدن به کوه طور) عجله کنی؟!"
      },
      {
        "index": 84,
        "text": "عرض کرد: «پروردگارا! آنان در پی منند؛ و من به سوی تو شتاب کردم، تا از من خشنود شوی!»"
      },
      {
        "index": 85,
        "text": "فرمود: «ما قوم تو را بعد از تو، آزمودیم و سامری آنها را گمراه ساخت!»"
      },
      {
        "index": 86,
        "text": "موسی خشمگین و اندوهناک به سوی قوم خود بازگشت و گفت: «ای قوم من! مگر پروردگارتان وعده نیکویی به شما نداد؟! آیا مدّت جدایی من از شما به طول انجامید، یا می\u200cخواستید غضب پروردگارتان بر شما نازل شود که با وعده من مخالفت کردید؟!»"
      },
      {
        "index": 87,
        "text": "گفتند: «ما به میل و اراده خود از وعده تو تخلّف نکردیم؛ بلکه مقداری از زیورهای قوم را که با خود داشتیم افکندیم!» و سامری اینچنین القا کرد..."
      },
      {
        "index": 88,
        "text": "و برای آنان مجسّمه گوساله\u200cای که صدایی همچون صدای گوساله (واقعی) داشت پدید آورد؛ و (به یکدیگر) گفتند: «این خدای شما، و خدای موسی است!» و او فراموش کرد (پیمانی را که با خدا بسته بود)!"
      },
      {
        "index": 89,
        "text": "آیا نمی\u200cبینند که (این گوساله) هیچ پاسخی به آنان نمی\u200cدهد، و مالک هیچ گونه سود و زیانی برای آنها نیست؟!"
      },
      {
        "index": 90,
        "text": "و پیش از آن، هارون به آنها گفته بود: «ای قوم من! شما به این وسیله مورد آزمایش قرار گرفته\u200cاید! پروردگار شما خداوند رحمان است! پس، از من پیروی کنید، و فرمانم را اطاعت نمایید!»"
      },
      {
        "index": 91,
        "text": "ولی آنها گفتند: «ما همچنان گرد آن می\u200cگردیم (و به پرستش گوساله ادامه می\u200cدهیم) تا موسی به سوی ما بازگردد!»"
      },
      {
        "index": 92,
        "text": "(موسی) گفت: «ای هارون! چرا هنگامی که دیدی آنها گمراه شدند..."
      },
      {
        "index": 93,
        "text": "از من پیروی نکردی؟! آیا فرمان مرا عصیان نمودی؟!»"
      },
      {
        "index": 94,
        "text": "(هارون) گفت: «ای فرزند مادرم! [= ای برادر!] ریش و سر مرا مگیر! من ترسیدم بگویی تو میان بنی اسرائیل تفرقه انداختی، و سفارش مرا به کار نبستی!»"
      },
      {
        "index": 95,
        "text": "(موسی رو به سامری کرد و) گفت: «تو چرا این کار را کردی، ای سامری؟!»"
      },
      {
        "index": 96,
        "text": "گفت: «من چیزی دیدم که آنها ندیدند؛ من قسمتی از آثار رسول (و فرستاده خدا) را گرفتم، سپس آن را افکندم، و اینچنین (هوای) نفس من این کار را در نظرم جلوه داد!»"
      },
      {
        "index": 97,
        "text": "(موسی) گفت: «برو، که بهره تو در زندگی دنیا این است که (هر کس با تو نزدیک شود) بگوئی «با من تماس نگیر!» و تو میعادی (از عذاب خدا) داری، که هرگز تخلّف نخواهد شد! (اکنون) بنگر به این معبودت که پیوسته آن را پرستش می\u200cکردی! و ببین ما آن را نخست می\u200cسوزانیم؛ سپس ذرّات آن را به دریا می\u200cپاشیم!"
      },
      {
        "index": 98,
        "text": "معبود شما تنها خداوندی است که جز او معبودی نیست؛ و علم او همه چیز را فرا گرفته است!»"
      },
      {
        "index": 99,
        "text": "این گونه بخشی از اخبار پیشین را برای تو بازگو می\u200cکنیم؛ و ما از نزد خود، ذکر (و قرآنی) به تو دادیم!"
      },
      {
        "index": 100,
        "text": "هر کس از آن روی گردان شود، روز قیامت بار سنگینی (از گناه و مسؤولیّت) بر دوش خواهد داشت!"
      },
      {
        "index": 101,
        "text": "در حالی که جاودانه در آن خواهند ماند؛ و بد باری است برای آنها در روز قیامت!"
      },
      {
        "index": 102,
        "text": "همان روزی که در «صور» دمیده می\u200cشود؛ و مجرمان را با بدنهای کبود، در آن روز جمع می\u200cکنیم!"
      },
      {
        "index": 103,
        "text": "آنها آهسته با هم گفتگو می\u200cکنند؛ (بعضی می\u200cگویند:) شما فقط ده (شبانه روز در عالم برزخ) توقّف کردید! (و نمی\u200cدانند چقدر طولانی بوده است!)"
      },
      {
        "index": 104,
        "text": "ما به آنچه آنها می\u200cگویند آگاهتریم، هنگامی که نیکوروش\u200cترین آنها می\u200cگوید: «شما تنها یک روز درنگ کردید!»"
      },
      {
        "index": 105,
        "text": "و از تو درباره کوه\u200cها سؤال می\u200cکنند؛ بگو: «پروردگارم آنها را (متلاشی کرده) برباد می\u200cدهد!"
      },
      {
        "index": 106,
        "text": "سپس زمین را صاف و هموار و بی\u200cآب و گیاه رها می\u200cسازد..."
      },
      {
        "index": 107,
        "text": "به گونه\u200cای که در آن، هیچ پستی و بلندی نمی\u200cبینی!»"
      },
      {
        "index": 108,
        "text": "در آن روز، همه از دعوت کننده الهی پیروی نموده، و قدرت بر مخالفت او نخواهند داشت (و همگی از قبرها برمی\u200cخیزند)؛ و همه صداها در برابر (عظمت) خداوند رحمان، خاضع می\u200cشود؛ و جز صدای آهسته چیزی نمی\u200cشنوی!"
      },
      {
        "index": 109,
        "text": "در آن روز، شفاعت هیچ کس سودی نمی\u200cبخشد، جز کسی که خداوند رحمان به او اجازه داده، و به گفتار او راضی است."
      },
      {
        "index": 110,
        "text": "آنچه را پیش رو دارند، و آنچه را (در دنیا) پشت سرگذاشته\u200cاند می\u200cداند؛ ولی آنها به (علم) او احاطه ندارند!"
      },
      {
        "index": 111,
        "text": "و (در آن روز) همه چهره\u200cها در برابر خداوند حیّ قیوم، خاضع می\u200cشود؛ و مأیوس (و زیانکار) است آن که بار ستمی بر دوش دارد!"
      },
      {
        "index": 112,
        "text": "(امّا) آن کس که کارهای شایسته انجام دهد، در حالی که مؤمن باشد، نه از ظلمی می\u200cترسد، و نه از نقصان حقش."
      },
      {
        "index": 113,
        "text": "و این گونه آن را قرآنی عربی [= فصیح و گویا] نازل کردیم، و انواع وعیدها (و انذارها) را در آن بازگو نمودیم، شاید تقوا پیشه کنند؛ یا برای آنان تذکّری پدید آورد!"
      },
      {
        "index": 114,
        "text": "پس بلندمرتبه است خداوندی که سلطان حقّ است! پس نسبت به (تلاوت) قرآن عجله مکن، پیش از آنکه وحی آن بر تو تمام شود؛ و بگو: «پروردگارا! علم مرا افزون کن!»"
      },
      {
        "index": 115,
        "text": "پیش از این، از آدم پیمان گرفته بودیم؛ امّا او فراموش کرد؛ و عزم استواری برای او نیافتیم!"
      },
      {
        "index": 116,
        "text": "و به یاد آور هنگامی را که به فرشتگان گفتیم: «برای آدم سجده کنید!» همگی سجده کردند؛ جز ابلیس که سرباز زد (و سجده نکرد)!"
      },
      {
        "index": 117,
        "text": "پس گفتیم: «ای آدم! این (ابلیس) دشمن تو و (دشمن) همسر توست! مبادا شما را از بهشت بیرون کند؛ که به زحمت و رنج خواهی افتاد!"
      },
      {
        "index": 118,
        "text": "(امّا تو در بهشت راحت هستی! و مزیّتش) برای تو این است که در آن گرسنه و برهنه نخواهی شد؛"
      },
      {
        "index": 119,
        "text": "و در آن تشنه نمی\u200cشوی، و حرارت آفتاب آزارت نمی\u200cدهد!»"
      },
      {
        "index": 120,
        "text": "ولی شیطان او را وسوسه کرد و گفت: «ای آدم! آیا می\u200cخواهی تو را به درخت زندگی جاوید، و ملکی بی\u200cزوال راهنمایی کنم؟!»"
      },
      {
        "index": 121,
        "text": "سرانجام هر دو از آن خوردند، (و لباس بهشتیشان فرو ریخت،) و عورتشان آشکار گشت و برای پوشاندن خود، از برگهای (درختان) بهشتی جامه دوختند! (آری) آدم پروردگارش را نافرمانی کرد، و از پاداش او محروم شد!"
      },
      {
        "index": 122,
        "text": "سپس پروردگارش او را برگزید، و توبه\u200cاش را پذیرفت، و هدایتش نمود."
      },
      {
        "index": 123,
        "text": "(خداوند) فرمود: «هر دو از آن (بهشت) فرود آیید، در حالی که دشمن یکدیگر خواهید بود! ولی هرگاه هدایت من به سراغ شما آید، هر کس از هدایت من پیروی کند، نه گمراه می\u200cشود، و نه در رنج خواهد بود!"
      },
      {
        "index": 124,
        "text": "و هر کس از یاد من روی گردان شود، زندگی (سخت و) تنگی خواهد داشت؛ و روز قیامت، او را نابینا محشور می\u200cکنیم!»"
      },
      {
        "index": 125,
        "text": "می\u200cگوید: «پروردگارا! چرا نابینا محشورم کردی؟! من که بینا بودم!»"
      },
      {
        "index": 126,
        "text": "می\u200cفرماید: «آن گونه که آیات من برای تو آمد، و تو آنها را فراموش کردی؛ امروز نیز تو فراموش خواهی شد!»"
      },
      {
        "index": 127,
        "text": "و این گونه جزا می\u200cدهیم کسی را که اسراف کند، و به آیات پروردگارش ایمان نیاورد! و عذاب آخرت، شدیدتر و پایدارتر است!"
      },
      {
        "index": 128,
        "text": "آیا برای هدایت آنان کافی نیست که بسیاری از نسلهای پیشین را (که طغیان و فساد کردند) هلاک نمودیم، و اینها در مسکنهای (ویران شده) آنان راه می\u200cروند! مسلّماً در این امر، نشانه\u200cهای روشنی برای خردمندان است."
      },
      {
        "index": 129,
        "text": "و اگر سنّت و تقدیر پروردگارت و ملاحظه زمان مقرّر نبود، عذاب الهی بزودی دامان آنان را می\u200cگرفت!"
      },
      {
        "index": 130,
        "text": "پس در برابر آنچه می\u200cگویند، صبر کن! و پیش از طلوع آفتاب، و قبل از غروب آن؛ تسبیح و حمد پروردگارت را بجا آور؛ و همچنین (برخی) از ساعات شب و اطراف روز (پروردگارت را) تسبیح گوی؛ باشد که (از الطاف الهی) خشنود شوی!"
      },
      {
        "index": 131,
        "text": "و هرگز چشمان خود را به نعمتهای مادّی، که به گروه\u200cهایی از آنان داده\u200cایم، میفکن! اینها شکوفه\u200cهای زندگی دنیاست؛ تا آنان را در آن بیازماییم؛ و روزی پروردگارت بهتر و پایدارتر است!"
      },
      {
        "index": 132,
        "text": "خانواده خود را به نماز فرمان ده؛ و بر انجام آن شکیبا باش! از تو روزی نمی\u200cخواهیم؛ (بلکه) ما به تو روزی می\u200cدهیم؛ و عاقبت نیک برای تقواست!"
      },
      {
        "index": 133,
        "text": "گفتند: «چرا (پیامبر) معجزه و نشانه\u200cای از سوی پروردگارش برای ما نمی\u200cآورد؟! (بگو:) آیا خبرهای روشنی که در کتابهای (آسمانی) نخستین بوده، برای آنها نیامد؟!"
      },
      {
        "index": 134,
        "text": "اگر ما آنان را پیش از آن (که قرآن نازل شود) با عذابی هلاک می\u200cکردیم، (در قیامت) می\u200cگفتند: «پروردگارا! چرا پیامبری برای ما نفرستادی تا از آیات تو پیروی کنیم، پیش از آنکه ذلیل و رسوا شویم!»"
      },
      {
        "index": 135,
        "text": "بگو: «همه (ما و شما) در انتظاریم! (ما در انتظار وعده پیروزی، و شما در انتظار شکست ما!) حال که چنین است، انتظار بکشید! امّا بزودی می\u200cدانید چه کسی از اصحاب صراط مستقیم، و چه کسی هدایت یافته است!"
      }
    ],
    "index": 20
  },
  {
    "aya": [
      {
        "index": 1,
        "text": "حساب مردم به آنان نزدیک شده، در حالی که در غفلتند و روی گردانند!"
      },
      {
        "index": 2,
        "text": "هیچ یادآوری تازه\u200cای از طرف پروردگارشان برای آنها نمی\u200cآید، مگر آنکه با بازی (و شوخی) به آن گوش می\u200cدهند!"
      },
      {
        "index": 3,
        "text": "این در حالی است که دلهایشان در لهو و بی\u200cخبری فرو رفته است! و ستمگران پنهانی نجوا کردند (و گفتند): «آیا جز این است که او بشری همانند شماست؟! آیا به سراغ سحر می\u200cروید، با اینکه (چشم دارید و) می\u200cبینید؟!"
      },
      {
        "index": 4,
        "text": "(پیامبر) گفت: «پروردگارم همه سخنان را، چه در آسمان باشد و چه در زمین، می\u200cداند؛ و او شنوا و داناست!»"
      },
      {
        "index": 5,
        "text": "آنها گفتند: «(آنچه محمّد (ص) آورده وحی نیست؛) بلکه خوابهایی آشفته است! اصلاً آن را بدروغ به خدا بسته؛ نه، بلکه او یک شاعر است! (اگر راست می\u200cگوید) باید معجزه\u200cای برای ما بیاورد؛ همان گونه که پیامبران پیشین (با معجزات) فرستاده شدند!»"
      },
      {
        "index": 6,
        "text": "تمام آبادیهایی که پیش از اینها هلاک کردیم (تقاضای معجزات گوناگون کردند، و خواسته آنان عملی شد، ولی) هرگز ایمان نیاوردند؛ آیا اینها ایمان می\u200cآورند؟!"
      },
      {
        "index": 7,
        "text": "ما پیش از تو، جز مردانی که به آنان وحی می\u200cکردیم، نفرستادیم! (همه انسان بودند، و از جنس بشر!) اگر نمی\u200cدانید، از آگاهان بپرسید."
      },
      {
        "index": 8,
        "text": "آنان را پیکرهایی که غذا نخورند قرار ندادیم! عمر جاویدان هم نداشتند!"
      },
      {
        "index": 9,
        "text": "سپس وعده\u200cای را که به آنان داده بودیم، وفا کردیم! آنها و هر کس را که می\u200cخواستیم (از چنگ دشمنانشان) نجات دادیم؛ و مسرفان را هلاک نمودیم!"
      },
      {
        "index": 10,
        "text": "ما بر شما کتابی نازل کردیم که وسیله تذکّر (و بیداری) شما در آن است! آیا نمی\u200cفهمید؟!"
      },
      {
        "index": 11,
        "text": "چه بسیار آبادیهای ستمگری را در هم شکستیم؛ و بعد از آنها، قوم دیگری روی کار آوردیم!"
      },
      {
        "index": 12,
        "text": "هنگامی که عذاب ما را احساس کردند، ناگهان پا به فرار گذاشتند!"
      },
      {
        "index": 13,
        "text": "(گفتیم:) فرار نکنید؛ و به زندگی پر ناز و نعمت، و به مسکنهای پر زرق و برقتان بازگردید! شاید (سائلان بیایند و) از شما تقاضا کنند (شما هم آنان را محروم بازگردانید)!"
      },
      {
        "index": 14,
        "text": "گفتند: «ای وای بر ما! به یقین ما ستمگر بودیم!»"
      },
      {
        "index": 15,
        "text": "و همچنان این سخن را تکرار می\u200cکردند، تا آنها را درو کرده و خاموش ساختیم!"
      },
      {
        "index": 16,
        "text": "ما آسمان و زمین، و آنچه را در میان آنهاست از روی بازی نیافریدیم!"
      },
      {
        "index": 17,
        "text": "(بفرض محال) اگر می\u200cخواستیم سرگرمی انتخاب کنیم، چیزی متناسب خود انتخاب می\u200cکردیم!"
      },
      {
        "index": 18,
        "text": "بلکه ما حق را بر سر باطل می\u200cکوبیم تا آن را هلاک سازد؛ و این گونه، باطل محو و نابود می\u200cشود! امّا وای بر شما از توصیفی که (درباره خدا و هدف آفرینش) می\u200cکنید!"
      },
      {
        "index": 19,
        "text": "از آن اوست آنان که در آسمانها و زمینند! و آنها که نزد اویند [= فرشتگان\u200c] هیچ گاه از عبادتش استکبار نمی\u200cورزند، و هرگز خسته نمی\u200cشوند."
      },
      {
        "index": 20,
        "text": "(تمام) شب و روز را تسبیح می\u200cگویند؛ و سست نمی\u200cگردند."
      },
      {
        "index": 21,
        "text": "آیا آنها خدایانی از زمین برگزیدند که (خلق می\u200cکنند و) منتشر می\u200cسازند؟!"
      },
      {
        "index": 22,
        "text": "اگر در آسمان و زمین، جز «اللّه» خدایان دیگری بود، فاسد می\u200cشدند (و نظام جهان به هم می\u200cخورد)! منزه است خداوند پروردگار عرش، از توصیفی که آنها می\u200cکنند!"
      },
      {
        "index": 23,
        "text": "هیچ کس نمی\u200cتواند بر کار او خرده بگیرد؛ ولی در کارهای آنها، جای سؤال و ایراد است!"
      },
      {
        "index": 24,
        "text": "آیا آنها معبودانی جز خدا برگزیدند؟! بگو: «دلیلتان را بیاورید! این سخن کسانی است که با من هستند، و سخن کسانی [= پیامبرانی\u200c] است که پیش از من بودند!» امّا بیشتر آنها حق را نمی\u200cدانند؛ و به همین دلیل (از آن) روی گردانند."
      },
      {
        "index": 25,
        "text": "ما پیش از تو هیچ پیامبری را نفرستادیم مگر اینکه به او وحی کردیم که: «معبودی جز من نیست؛ پس تنها مرا پرستش کنید.»"
      },
      {
        "index": 26,
        "text": "آنها گفتند: «خداوند رحمان فرزندی برای خود انتخاب کرده است»! او منزه است (از این عیب و نقص)؛ آنها [= فرشتگان\u200c] بندگان شایسته اویند."
      },
      {
        "index": 27,
        "text": "هرگز در سخن بر او پیشی نمی\u200cگیرند؛ و (پیوسته) به فرمان او عمل می\u200cکنند."
      },
      {
        "index": 28,
        "text": "او اعمال امروز و آینده و اعمال گذشته آنها را می\u200cداند؛ و آنها جز برای کسی که خدا راضی (به شفاعت برای او) است شفاعت نمی\u200cکنند؛ و از ترس او بیمناکند."
      },
      {
        "index": 29,
        "text": "و هر کس از آنها بگوید: «من جز خدا، معبودی دیگرم»، کیفر او را جهنم می\u200cدهیم! و ستمگران را این گونه کیفر خواهیم داد."
      },
      {
        "index": 30,
        "text": "آیا کافران ندیدند که آسمانها و زمین به هم پیوسته بودند، و ما آنها را از یکدیگر باز کردیم؛ و هر چیز زنده\u200cای را از آب قرار دادیم؟! آیا ایمان نمی\u200cآورند؟!"
      },
      {
        "index": 31,
        "text": "و در زمین، کوه\u200cهای ثابت و پابرجایی قرار دادیم، مبادا آنها را بلرزاند! و در آن، درّه\u200cها و راه\u200cهایی قرار دادیم تا هدایت شوند!"
      },
      {
        "index": 32,
        "text": "و آسمان را سقف محفوظی قرار دادیم؛ ولی آنها از آیات آن روی\u200cگردانند."
      },
      {
        "index": 33,
        "text": "او کسی است که شب و روز و خورشید و ماه را آفرید؛ هر یک در مداری در حرکتند!"
      },
      {
        "index": 34,
        "text": "پیش از تو (نیز) برای هیچ انسانی جاودانگی قرار ندادیم؛ (وانگهی آنها که انتظار مرگ تو را می\u200cکشند،) آیا اگر تو بمیری، آنان جاوید خواهند بود؟!"
      },
      {
        "index": 35,
        "text": "هر انسانی طعم مرگ را می\u200cچشد! و شما را با بدیها و خوبیها آزمایش می\u200cکنیم؛ و سرانجام بسوی ما بازگردانده می\u200cشوید!"
      },
      {
        "index": 36,
        "text": "هنگامی که کافران تو را می\u200cبینند، کاری جز استهزا کردن تو ندارند؛ (و می\u200cگویند:) آیا این همان کسی است که سخن از خدایان شما می\u200cگوید؟! در حالی که خودشان ذکر خداوند رحمان را انکار می\u200cکنند."
      },
      {
        "index": 37,
        "text": "(آری،) انسان از عجله آفریده شده؛ ولی عجله نکنید؛ بزودی آیاتم را به شما نشان خواهم داد!"
      },
      {
        "index": 38,
        "text": "آنها می\u200cگویند: «اگر راست میگویید، این وعده (قیامت) کی فرا می\u200cرسد؟!»"
      },
      {
        "index": 39,
        "text": "ولی اگر کافران می\u200cدانستند زمانی که (فرا می\u200cرسد) نمی\u200cتوانند شعله\u200cهای آتش را از صورت و از پشتهای خود دور کنند، و هیچ کس آنان را یاری نمی\u200cکند (این قدر درباره قیامت شتاب نمی\u200cکردند)!"
      },
      {
        "index": 40,
        "text": "(آری، این مجازات الهی) بطور ناگهانی به سراغشان می\u200cآید و مبهوتشان می\u200cکند؛ آنچنان که توانایی دفع آن را ندارند، و به آنها مهلت داده نمی\u200cشود!"
      },
      {
        "index": 41,
        "text": "(اگر تو را استهزا کنند نگران نباش،) پیامبران پیش از تو را (نیز) استهزا کردند؛ امّا سرانجام، آنچه را استهزا می\u200cکردند دامان مسخره\u200cکنندگان را گرفت (و مجازات الهی آنها را در هم کوبید)!"
      },
      {
        "index": 42,
        "text": "بگو: «چه کسی شما را در شب و روز از (مجازات) خداوند بخشنده نگاه می\u200cدارد؟!» ولی آنان از یاد پروردگارشان روی\u200cگردانند!"
      },
      {
        "index": 43,
        "text": "آیا آنها خدایانی دارند که می\u200cتوانند در برابر ما از آنان دفاع کنند؟! (این خدایان ساختگی، حتّی) نمی\u200cتوانند خودشان را یاری دهند (تا چه رسد به دیگران)؛ و نه از ناحیه ما با نیرویی یاری می\u200cشوند!"
      },
      {
        "index": 44,
        "text": "ما آنها و پدرانشان را (از نعمتها) بهره\u200cمند ساختیم، تا آنجا که عمر طولانی پیدا کردند (و مایه غرور و طغیانشان شد)؛ آیا نمی\u200cبینند که ما پیوسته به سراغ زمین آمده، و از آن (و اهلش) می\u200cکاهیم؟! آیا آنها غالبند (یا ما)؟!"
      },
      {
        "index": 45,
        "text": "بگو: «من تنها بوسیله وحی شما را انذار می\u200cکنم!» ولی آنها که گوشهایشان کر است، هنگامی که انذار می\u200cشوند، سخنان را نمی\u200cشنوند!"
      },
      {
        "index": 46,
        "text": "اگر کمترین عذاب پروردگارت به آنان برسد، فریادشان بلند می\u200cشود که: «ای وای بر ما! ما همگی ستمگر بودیم!»"
      },
      {
        "index": 47,
        "text": "ما ترازوهای عدل را در روز قیامت برپا می\u200cکنیم؛ پس به هیچ کس کمترین ستمی نمی\u200cشود؛ و اگر بمقدار سنگینی یک دانه خردل (کار نیک و بدی) باشد، ما آن را حاضر می\u200cکنیم؛ و کافی است که ما حساب\u200cکننده باشیم!"
      },
      {
        "index": 48,
        "text": "ما به موسی و هارون، «فرقان» [= وسیله جدا کردن حق از باطل\u200c] و نور، و آنچه مایه یادآوری برای پرهیزگاران است، دادیم."
      },
      {
        "index": 49,
        "text": "همانان که از پروردگارشان در نهان می\u200cترسند، و از قیامت بیم دارند!"
      },
      {
        "index": 50,
        "text": "و این (قرآن) ذکر مبارکی است که (بر شما) نازل کردیم؛ آیا شما آن را انکار می\u200cکنید؟!"
      },
      {
        "index": 51,
        "text": "ما وسیله رشد ابراهیم را از قبل به او دادیم؛ و از (شایستگی) او آگاه بودیم..."
      },
      {
        "index": 52,
        "text": "آن هنگام که به پدرش (آزر) و قوم او گفت: «این مجسمه\u200cهای بی\u200cروح چیست که شما همواره آنها را پرستش می\u200cکنید؟!»"
      },
      {
        "index": 53,
        "text": "گفتند: «ما پدران خود را دیدیم که آنها را عبادت می\u200cکنند.»"
      },
      {
        "index": 54,
        "text": "گفت: «مسلّماً هم شما و هم پدرانتان، در گمراهی آشکاری بوده\u200cاید!»"
      },
      {
        "index": 55,
        "text": "گفتند: «آیا مطلب حقّی برای ما آورده\u200cای، یا شوخی می\u200cکنی؟!»"
      },
      {
        "index": 56,
        "text": "گفت: «(کاملاً حقّ آورده\u200cام) پروردگار شما همان پروردگار آسمانها و زمین است که آنها را ایجاد کرده؛ و من بر این امر، از گواهانم!"
      },
      {
        "index": 57,
        "text": "و به خدا سوگند، در غیاب شما، نقشه\u200cای برای نابودی بتهایتان می\u200cکشم!»"
      },
      {
        "index": 58,
        "text": "سرانجام (با استفاده از یک فرصت مناسب)، همه آنها -جز بت بزرگشان- را قطعه قطعه کرد؛ شاید سراغ او بیایند (و او حقایق را بازگو کند)!"
      },
      {
        "index": 59,
        "text": "(هنگامی که منظره بتها را دیدند،) گفتند: «هر کس با خدایان ما چنین کرده، قطعاً از ستمگران است (و باید کیفر سخت ببیند)!»"
      },
      {
        "index": 60,
        "text": "(گروهی) گفتند: «شنیدیم نوجوانی از (مخالفت با) بتها سخن می\u200cگفت که او را ابراهیم می\u200cگویند.»"
      },
      {
        "index": 61,
        "text": "(جمعیّت) گفتند: «او را در برابر دیدگان مردم بیاورید، تا گواهی دهند!»"
      },
      {
        "index": 62,
        "text": "(هنگامی که ابراهیم را حاضر کردند،) گفتند: «تو این کار را با خدایان ما کرده\u200cای، ای ابراهیم؟!»"
      },
      {
        "index": 63,
        "text": "گفت: «بلکه این کار را بزرگشان کرده است! از آنها بپرسید اگر سخن می\u200cگویند!»"
      },
      {
        "index": 64,
        "text": "آنها به وجدان خویش بازگشتند؛ و (به خود) گفتند: «حقّا که شما ستمگرید!»"
      },
      {
        "index": 65,
        "text": "سپس بر سرهایشان واژگونه شدند؛ (و حکم وجدان را بکلّی فراموش کردند و گفتند:) تو می\u200cدانی که اینها سخن نمی\u200cگویند!"
      },
      {
        "index": 66,
        "text": "(ابراهیم) گفت: «آیا جز خدا چیزی را می\u200cپرستید که نه کمترین سودی برای شما دارد، و نه زیانی به شما می\u200cرساند! (نه امیدی به سودشان دارید، و نه ترسی از زیانشان!)"
      },
      {
        "index": 67,
        "text": "اف بر شما و بر آنچه جز خدا می\u200cپرستید! آیا اندیشه نمی\u200cکنید (و عقل ندارید)؟!"
      },
      {
        "index": 68,
        "text": "گفتند: «او را بسوزانید و خدایان خود را یاری کنید، اگر کاری از شما ساخته است!»"
      },
      {
        "index": 69,
        "text": "(سرانجام او را به آتش افکندند؛ ولی ما) گفتیم: «ای آتش! بر ابراهیم سرد و سالم باش!»"
      },
      {
        "index": 70,
        "text": "آنها می\u200cخواستند ابراهیم را با این نقشه نابود کنند؛ ولی ما آنها را زیانکارترین مردم قرار دادیم!"
      },
      {
        "index": 71,
        "text": "و او و لوط را به سرزمین (شام) -که آن را برای همه جهانیان پربرکت ساختیم- نجات دادیم!"
      },
      {
        "index": 72,
        "text": "و اسحاق، و علاوه بر او، یعقوب را به وی بخشیدیم؛ و همه آنان را مردانی صالح قرار دادیم!"
      },
      {
        "index": 73,
        "text": "و آنان را پیشوایانی قرار دادیم که به فرمان ما، (مردم را) هدایت می\u200cکردند؛ و انجام کارهای نیک و برپاداشتن نماز و ادای زکات را به آنها وحی کردیم؛ و تنها ما را عبادت می\u200cکردند."
      },
      {
        "index": 74,
        "text": "و لوط را (به یاد آور) که به او حکومت و علم دادیم؛ و از شهری که اعمال زشت و کثیف انجام می\u200cدادند، رهایی بخشیدیم؛ چرا که آنها مردم بد و فاسقی بودند!"
      },
      {
        "index": 75,
        "text": "و او را در رحمت خود داخل کردیم؛ و او از صالحان بود."
      },
      {
        "index": 76,
        "text": "و نوح را (به یاد آور) هنگامی که پیش از آن (زمان، پروردگار خود را) خواند! ما دعای او را مستجاب کردیم؛ و او و خاندانش را از اندوه بزرگ نجات دادیم؛"
      },
      {
        "index": 77,
        "text": "و او را در برابر جمعیّتی که آیات ما را تکذیب کرده بودند یاری دادیم؛ چرا که قوم بدی بودند؛ از این رو همه آنها را غرق کردیم!"
      },
      {
        "index": 78,
        "text": "و داوود و سلیمان را (به خاطر بیاور) هنگامی که درباره کشتزاری که گوسفندان بی شبان قوم، شبانگاه در آن چریده (و آن را تباه کرده) بودند، داوری می\u200cکردند؛ و ما بر حکم آنان شاهد بودیم."
      },
      {
        "index": 79,
        "text": "ما (حکم واقعی) آن را به سلیمان فهماندیم؛ و به هر یک از آنان (شایستگی) داوری، و علم فراوانی دادیم؛ و کوه\u200cها و پرندگان را با داوود مسخّر ساختیم، که (همراه او) تسبیح (خدا) می\u200cگفتند؛ و ما این کار را انجام دادیم!"
      },
      {
        "index": 80,
        "text": "و ساختن زره را بخاطر شما به او تعلیم دادیم، تا شما را در جنگهایتان حفظ کند؛ آیا شکرگزار (این نعمتهای خدا) هستید؟"
      },
      {
        "index": 81,
        "text": "و تندباد را مسخّر سلیمان ساختیم، که بفرمان او بسوی سرزمینی که آن را پربرکت کرده بودیم جریان می\u200cیافت؛ و ما از همه چیز آگاه بوده\u200cایم."
      },
      {
        "index": 82,
        "text": "و گروهی از شیاطین (را نیز مسخّر او قرار دادیم، که در دریا) برایش غوّاصی می\u200cکردند؛ و کارهایی غیر از این (نیز) برای او انجام می\u200cدادند؛ و ما آنها را (از سرکشی) حفظ می\u200cکردیم!"
      },
      {
        "index": 83,
        "text": "و ایّوب را (به یاد آور) هنگامی که پروردگارش را خواند (و عرضه داشت): «بدحالی و مشکلات به من روی آورده؛ و تو مهربانترین مهربانانی!»"
      },
      {
        "index": 84,
        "text": "ما دعای او را مستجاب کردیم؛ و ناراحتیهایی را که داشت برطرف ساختیم؛ و خاندانش را به او بازگرداندیم؛ و همانندشان را بر آنها افزودیم؛ تا رحمتی از سوی ما و تذکّری برای عبادت\u200cکنندگان باشد."
      },
      {
        "index": 85,
        "text": "و اسماعیل و ادریس و ذاالکفل را (به یاد آور) که همه از صابران بودند."
      },
      {
        "index": 86,
        "text": "و ما آنان را در رحمت خود وارد ساختیم؛ چرا که آنها از صالحان بودند."
      },
      {
        "index": 87,
        "text": "و ذاالنون [= یونس\u200c] را (به یاد آور) در آن هنگام که خشمگین (از میان قوم خود) رفت؛ و چنین می\u200cپنداشت که ما بر او تنگ نخواهیم گرفت؛ (امّا موقعی که در کام نهنگ فرو رفت،) در آن ظلمتها (ی متراکم) صدا زد: «(خداوندا!) جز تو معبودی نیست! منزّهی تو! من از ستمکاران بودم!»"
      },
      {
        "index": 88,
        "text": "ما دعای او را به اجابت رساندیم؛ و از آن اندوه نجاتش بخشیدیم؛ و این گونه مؤمنان را نجات می\u200cدهیم!"
      },
      {
        "index": 89,
        "text": "و زکریا را (به یاد آور) در آن هنگام که پروردگارش را خواند (و عرض کرد): «پروردگار من! مرا تنها مگذار (و فرزند برومندی به من عطا کن)؛ و تو بهترین وارثانی!»"
      },
      {
        "index": 90,
        "text": "ما هم دعای او را پذیرفتیم، و یحیی را به او بخشیدیم؛ و همسرش را (که نازا بود) برایش آماده (بارداری) کردیم؛ چرا که آنان (خاندانی بودند که) همواره در کارهای خیر بسرعت اقدام می\u200cکردند؛ و در حال بیم و امید ما را می\u200cخواندند؛ و پیوسته برای ما (خاضع و) خاشع بودند."
      },
      {
        "index": 91,
        "text": "و به یاد آور زنی را که دامان خود را پاک نگه داشت؛ و ما از روح خود در او دمیدیم؛ و او و فرزندش [= مسیح\u200c] را نشانه بزرگی برای جهانیان قرار دادیم!"
      },
      {
        "index": 92,
        "text": "این (پیامبران بزرگ و پیروانشان) همه امّت واحدی بودند (و پیرو یک هدف)؛ و من پروردگار شما هستم؛ پس مرا پرستش کنید!"
      },
      {
        "index": 93,
        "text": "(گروهی از پیروان ناآگاه آنها) کار خود را به تفرقه در میان خود کشاندند؛ (ولی سرانجام) همگی بسوی ما بازمی\u200cگردند!"
      },
      {
        "index": 94,
        "text": "و هر کس چیزی از اعمال شایسته بجا آورد، در حالی که ایمان داشته باشد، کوشش او ناسپاسی نخواهد شد؛ و ما تمام اعمال او را (برای پاداش) می\u200cنویسیم."
      },
      {
        "index": 95,
        "text": "و حرام است بر شهرها و آبادیهایی که (بر اثر گناه) نابودشان کردیم (که به دنیا بازگردند؛) آنها هرگز باز نخواهند گشت!"
      },
      {
        "index": 96,
        "text": "تا آن زمان که «یأجوج» و «مأجوج» گشوده شوند؛ و آنها از هر محلّ مرتفعی بسرعت عبور می\u200cکنند."
      },
      {
        "index": 97,
        "text": "و وعده حقّ [= قیامت\u200c] نزدیک می\u200cشود؛ در آن هنگام چشمهای کافران از وحشت از حرکت بازمی\u200cماند؛ (می\u200cگویند:) ای وای بر ما که از این (جریان) در غفلت بودیم؛ بلکه ما ستمکار بودیم!"
      },
      {
        "index": 98,
        "text": "شما و آنچه غیر خدا می\u200cپرستید، هیزم جهنّم خواهید بود؛ و همگی در آن وارد می\u200cشوید."
      },
      {
        "index": 99,
        "text": "اگر اینها خدایانی بودند، هرگز وارد آن نمی\u200cشدند! در حالی که همگی در آن جاودانه خواهند بود."
      },
      {
        "index": 100,
        "text": "برای آنان در آن [= دوزخ\u200c] ناله\u200cهای دردناکی است و چیزی نمی\u200cشنوند."
      },
      {
        "index": 101,
        "text": "(امّا) کسانی که از قبل، وعده نیک از سوی ما به آنها داده شده [= مؤمنان صالح\u200c] از آن دور نگاهداشته می\u200cشوند."
      },
      {
        "index": 102,
        "text": "آنها صدای آتش دوزخ را نمی\u200cشوند؛ و در آنچه دلشان بخواهد، جاودانه متنعّم هستند."
      },
      {
        "index": 103,
        "text": "وحشت بزرگ، آنها را اندوهگین نمی\u200cکند؛ و فرشتگان به استقبالشان می\u200cآیند، (و می\u200cگویند:) این همان روزی است که به شما وعده داده می\u200cشد!"
      },
      {
        "index": 104,
        "text": "در آن روز که آسمان را چون طوماری در هم می\u200cپیچیم، (سپس) همان گونه که آفرینش را آغاز کردیم، آن را بازمی\u200cگردانیم؛ این وعده\u200cای است بر ما، و قطعاً آن را انجام خواهیم داد."
      },
      {
        "index": 105,
        "text": "در «زبور» بعد از ذکر (تورات) نوشتیم: «بندگان شایسته\u200cام وارث (حکومت) زمین خواهند شد!»"
      },
      {
        "index": 106,
        "text": "در این، ابلاغ روشنی است برای جمعیّت عبادت\u200cکنندگان!"
      },
      {
        "index": 107,
        "text": "ما تو را جز برای رحمت جهانیان نفرستادیم."
      },
      {
        "index": 108,
        "text": "بگو: «تنها چیزی که به من وحی می\u200cشود این است که معبود شما خدای یگانه است؛ آیا (با این حال) تسلیم (حقّ) می\u200cشوید؟ (و بتها را کنار می\u200cگذارید؟)»"
      },
      {
        "index": 109,
        "text": "اگر (باز) روی گردان شوند، بگو: «من به همه شما یکسان اعلام خطر می\u200cکنم؛ و نمی\u200cدانم آیا وعده (عذاب خدا) که به شما داده می\u200cشود نزدیک است یا دور!"
      },
      {
        "index": 110,
        "text": "او سخنان آشکار را می\u200cداند، و آنچه را کتمان می\u200cکنید (نیز) می\u200cداند (و چیزی بر او پوشیده نیست)!"
      },
      {
        "index": 111,
        "text": "و من نمی\u200cدانم شاید این آزمایشی برای شماست؛ و مایه بهره\u200cگیری تا مدّتی (معیّن)!"
      },
      {
        "index": 112,
        "text": "(و پیامبر) گفت: «پروردگارا! بحق داوری فرما (و این طغیانگران را کیفر ده)! و پروردگار ما (خداوند) رحمان است که در برابر نسبتهای ناروای شما، از او استمداد می\u200cطلبم!»"
      }
    ],
    "index": 21
  },
  {
    "aya": [
      {
        "index": 1,
        "text": "ای مردم! از (عذاب) پروردگارتان بترسید، که زلزله رستاخیز امر عظیمی است!"
      },
      {
        "index": 2,
        "text": "روزی که آن را می\u200cبینید، (آنچنان وحشت سراپای همه را فرامی\u200cگیرد که) هر مادر شیردهی، کودک شیرخوارش را فراموش می\u200cکند؛ و هر بارداری جنین خود را بر زمین می\u200cنهد؛ و مردم را مست می\u200cبینی، در حالی که مست نیستند؛ ولی عذاب خدا شدید است!"
      },
      {
        "index": 3,
        "text": "گروهی از مردم، بدون هیچ علم و دانشی، به مجادله درباره خدا برمی\u200cخیزند؛ و از هر شیطان سرکشی پیروی می\u200cکنند."
      },
      {
        "index": 4,
        "text": "بر او نوشته شده که هر کس ولایتش را بر گردن نهد، بطور مسلّم گمراهش می\u200cسازد، و به آتش سوزان راهنماییش می\u200cکند!"
      },
      {
        "index": 5,
        "text": "ای مردم! اگر در رستاخیز شک دارید، (به این نکته توجّه کنید که:) ما شما را از خاک آفریدیم، سپس از نطفه، و بعد از خون بسته شده، سپس از «مضغه» [= چیزی شبیه گوشت جویده شده\u200c]، که بعضی دارای شکل و خلقت است و بعضی بدون شکل؛ تا برای شما روشن سازیم (که بر هر چیز قادریم)! و جنین\u200cهایی را که بخواهیم تا مدّت معیّنی در رحم (مادران) قرارمی\u200cدهیم؛ (و آنچه را بخواهیم ساقظ می\u200cکنیم؛) بعد شما را بصورت طفل بیرون می\u200cآوریم؛ سپس هدف این است که به حدّ رشد و بلوغ خویش برسید. در این میان بعضی از شما می\u200cمیرند؛ و بعضی آن قدر عمر می\u200cکنند که به بدترین مرحله زندگی (و پیری) می\u200cرسند؛ آنچنان که بعد از علم و آگاهی، چیزی نمی\u200cدانند! (از سوی دیگر،) زمین را (در فصل زمستان) خشک و مرده می\u200cبینی، اما هنگامی که آب باران بر آن فرو می\u200cفرستیم، به حرکت درمی\u200cآید و می\u200cروید؛ و از هر نوع گیاهان زیبا می\u200cرویاند!"
      },
      {
        "index": 6,
        "text": "این بخاطر آن است که (بدانید) خداوند حق است؛ و اوست که مردگان را زنده می\u200cکند؛ و بر هر چیزی تواناست."
      },
      {
        "index": 7,
        "text": "و اینکه رستاخیز آمدنی است، و شکّی در آن نیست؛ و خداوند تمام کسانی را که در قبرها هستند زنده می\u200cکند."
      },
      {
        "index": 8,
        "text": "و گروهی از مردم، بدون هیچ دانش و هیچ هدایت و کتاب روشنی بخشی، درباره خدا مجادله می\u200cکنند!"
      },
      {
        "index": 9,
        "text": "آنها با تکبّر و بی\u200cاعتنایی (نسبت به سخنان الهی)، می\u200cخواهند مردم را از راه خدا گمراه سازند! برای آنان در دنیا رسوایی است؛ و در قیامت، عذاب سوزان به آنها می\u200cچشانیم!"
      },
      {
        "index": 10,
        "text": "(و به آنان می\u200cگوییم:) این در برابر چیزی است که دستهایتان از پیش برای شما فرستاده؛ و خداوند هرگز به بندگان ظلم نمی\u200cکند!"
      },
      {
        "index": 11,
        "text": "بعضی از مردم خدا را تنها با زبان می\u200cپرستند (و ایمان قلبیشان بسیار ضعیف است)؛ همین که (دنیا به آنها رو کند و نفع و) خیری به آنان برسد، حالت اطمینان پیدا می\u200cکنند؛ اما اگر مصیبتی برای امتحان به آنها برسد، دگرگون می\u200cشوند (و به کفر رومی\u200cآورند)! (به این ترتیب) هم دنیا را از دست داده\u200cاند، و هم آخرت را؛ و این همان خسران و زیان آشکار است!"
      },
      {
        "index": 12,
        "text": "او جز خدا کسی را می\u200cخواند که نه زیانی به او می\u200cرساند، و نه سودی؛ این همان گمراهی بسیار عمیق است."
      },
      {
        "index": 13,
        "text": "او کسی را می\u200cخواند که زیانش از نفعش نزدیکتر است؛ چه بد مولا و یاوری، و چه بد مونس و معاشری!"
      },
      {
        "index": 14,
        "text": "خداوند کسانی را که ایمان آورده و اعمال صالح انجام داده\u200cاند، در باغهایی از بهشت وارد می\u200cکند که نهرها زیر درختانش جاری است؛ (آری،) خدا هر چه را اراده کند انجام می\u200cدهد!"
      },
      {
        "index": 15,
        "text": "هر کس گمان می\u200cکند که خدا پیامبرش را در دنیا و آخرت یاری نخواهد کرد (و از این نظر عصبانی است، هر کاری از دستش ساخته است بکند)، ریسمانی به سقف خانه خود بیاویزد، و خود را حلق آویز و نفس خود را قطع کند (و تا لبه پرتگاه مرگ پیش رود)؛ ببیند آیا این کار خشم او را فرو می\u200cنشاند؟!"
      },
      {
        "index": 16,
        "text": "این گونه ما آن [= قرآن\u200c] را بصورت آیات روشنی نازل کردیم؛ و خداوند هر کس را بخواهد هدایت می\u200cکند."
      },
      {
        "index": 17,
        "text": "مسلّماً کسانی که ایمان آورده\u200cاند، و یهود و صابئان [= ستاره\u200cپرستان\u200c] و نصاری و مجوس و مشرکان، خداوند در میان آنان روز قیامت داوری می\u200cکند؛ (و حق را از باطل جدا می\u200cسازد؛) خداوند بر هر چیز گواه (و از همه چیز آگاه) است."
      },
      {
        "index": 18,
        "text": "آیا ندیدی که تمام کسانی که در آسمانها و کسانی که در زمینند برای خدا سجده می\u200cکنند؟! و (همچنین) خورشید و ماه و ستارگان و کوه\u200cها و درختان و جنبندگان، و بسیاری از مردم! امّا بسیاری (ابا دارند، و) فرمان عذاب درباره آنان حتمی است؛ و هر کس را خدا خوار کند، کسی او را گرامی نخواهد داشت! خداوند هر کار را بخواهد (و صلاح بداند) انجام می\u200cدهد!"
      },
      {
        "index": 19,
        "text": "اینان دو گروهند که درباره پروردگارشان به مخاصمه و جدال پرداختند؛ کسانی که کافر شدند، لباسهایی از آتش برای آنها بریده شده، و مایع سوزان و جوشان بر سرشان ریخته می\u200cشود؛"
      },
      {
        "index": 20,
        "text": "آنچنان که هم درونشان با آن آب می\u200cشود، و هم پوستهایشان."
      },
      {
        "index": 21,
        "text": "و برای آنان گرزهایی از آهن (سوزان) است."
      },
      {
        "index": 22,
        "text": "هر گاه بخواهند از غم و اندوه\u200cهای دوزخ خارج شوند، آنها را به آن بازمی\u200cگردانند؛ و (به آنان گفته می\u200cشود:) بچشید عذاب سوزان را!"
      },
      {
        "index": 23,
        "text": "خداوند کسانی را که ایمان آورده و اعمال صالح انجام داده\u200cاند، در باغهایی از بهشت وارد می\u200cکند که از زیر درختانش نهرها جاری است؛ آنان با دستبندهایی از طلا و مروارید زینت می\u200cشوند؛ و در آنجا لباسهایشان از حریر است."
      },
      {
        "index": 24,
        "text": "و بسوی سخنان پاکیزه هدایت می\u200cشوند، و به راه خداوند شایسته ستایش، راهنمایی می\u200cگردند."
      },
      {
        "index": 25,
        "text": "کسانی که کافر شدند، و مؤمنان را از راه خدا بازداشتند، و (همچنین) از مسجد الحرام، که آن را برای همه مردم، برابر قرار دادیم، چه کسانی که در آنجا زندگی می\u200cکنند یا از نقاط دور وارد می\u200cشوند (، مستحقّ عذابی دردناکند)؛ و هر کس بخواهد در این سرزمین از راه حق منحرف گردد و دست به ستم زند، ما از عذابی دردناک به او می\u200cچشانیم!"
      },
      {
        "index": 26,
        "text": "(به خاطر بیاور) زمانی را که جای خانه (کعبه) را برای ابراهیم آماده ساختیم (تا خانه را بنا کند؛ و به او گفتیم:) چیزی را همتای من قرار مده! و خانه\u200cام را برای طواف\u200cکنندگان و قیام\u200cکنندگان و رکوع\u200cکنندگان و سجودکنندگان (از آلودگی بتها و از هر گونه آلودگی) پاک ساز!"
      },
      {
        "index": 27,
        "text": "و مردم را دعوت عمومی به حج کن؛ تا پیاده و سواره بر مرکبهای لاغر از هر راه دوری بسوی تو بیایند..."
      },
      {
        "index": 28,
        "text": "تا شاهد منافع گوناگون خویش (در این برنامه حیاتبخش) باشند؛ و در ایّام معیّنی نام خدا را، بر چهارپایانی که به آنان داده است، (به هنگام قربانی\u200cکردن) ببرند؛ پس از گوشت آنها بخورید؛ و بینوای فقیر را نیز اطعام نمایید!"
      },
      {
        "index": 29,
        "text": "سپس، باید آلودگیهایشان را برطرف سازند؛ و به نذرهای خود وفا کنند؛ و بر گرد خانه گرامی کعبه، طواف کنند."
      },
      {
        "index": 30,
        "text": "(مناسک حج) این است! و هر کس برنامه\u200cهای الهی را بزرگ دارد، نزد پروردگارش برای او بهتر است! و چهارپایان برای شما حلال شده، مگر آنچه (ممنوع بودنش) بر شما خوانده می\u200cشود. از پلیدیهای بتها اجتناب کنید! و از سخن باطل بپرهیزید!"
      },
      {
        "index": 31,
        "text": "(برنامه و مناسک حج را انجام دهید) در حالی که همگی خالص برای خدا باشد! هیچ گونه همتایی برای او قائل نشوید! و هر کس همتایی برای خدا قرار دهد، گویی از آسمان سقوب کرده، و پرندگان (در وسط هوا) او را می\u200cربایند؛ و یا تندباد او را به جای دوردستی پرتاب می\u200cکند!"
      },
      {
        "index": 32,
        "text": "این است (مناسک حج)! و هر کس شعائر الهی را بزرگ دارد، این کار نشانه تقوای دلهاست."
      },
      {
        "index": 33,
        "text": "در آن (حیوانات قربانی)، منافعی برای شماست تا زمان معیّنی [= روز ذبح آنها] سپس محل آن، خانه قدیمی و گرامی (کعبه) است."
      },
      {
        "index": 34,
        "text": "برای هر امّتی قربانگاهی قرار دادیم، تا نام خدا را (به هنگام قربانی) بر چهارپایانی که به آنان روزی داده\u200cایم ببرند، و خدای شما معبود واحدی است؛ در برابر (فرمان) او تسلیم شوید و بشارت ده متواضعان و تسلیم\u200cشوندگان را."
      },
      {
        "index": 35,
        "text": "همانها که چون نام خدا برده می\u200cشود، دلهایشان پر از خوف (پروردگار) می\u200cگردد؛ و شکیبایان در برابر مصیبتهایی که به آنان می\u200cرسد؛ و آنها که نماز را برپا می\u200cدارند، و از آنچه به آنان روزی داده\u200cایم انفاق می\u200cکنند."
      },
      {
        "index": 36,
        "text": "و شترهای چاق و فربه را (در مراسم حج) برای شما از شعائر الهی قرار دادیم؛ در آنها برای شما خیر و برکت است؛ نام خدا را (هنگام قربانی کردن) در حالی که به صف ایستاده\u200cاند بر آنها ببرید؛ و هنگامی که پهلوهایشان آرام گرفت (و جان دادند)، از گوشت آنها بخورید، و مستمندان قانع و فقیران را نیز از آن اطعام کنید! این گونه ما آنها را مسخّرتان ساختیم، تا شکر خدا را بجا آورید."
      },
      {
        "index": 37,
        "text": "نه گوشتها و نه خونهای آنها، هرگز به خدا نمی\u200cرسد. آنچه به او می\u200cرسد، تقوا و پرهیزگاری شماست. این گونه خداوند آنها را مسخّر شما ساخته، تا او را بخاطر آنکه شما را هدایت کرده است بزرگ بشمرید؛ و بشارت ده نیکوکاران را!"
      },
      {
        "index": 38,
        "text": "خداوند از کسانی که ایمان آورده\u200cاند دفاع می\u200cکند؛ خداوند هیچ خیانتکار ناسپاسی را دوست ندارد!"
      },
      {
        "index": 39,
        "text": "به کسانی که جنگ بر آنان تحمیل گردیده، اجازه جهاد داده شده است؛ چرا که مورد ستم قرار گرفته\u200cاند؛ و خدا بر یاری آنها تواناست."
      },
      {
        "index": 40,
        "text": "همانها که از خانه و شهر خود، به ناحق رانده شدند، جز اینکه می\u200cگفتند: «پروردگار ما، خدای یکتاست!» و اگر خداوند بعضی از مردم را بوسیله بعضی دیگر دفع نکند، دیرها و صومعه\u200cها، و معابد یهود و نصارا، و مساجدی که نام خدا در آن بسیار برده می\u200cشود، ویران می\u200cگردد! و خداوند کسانی را که یاری او کنند (و از آیینش دفاع نمایند) یاری می\u200cکند؛ خداوند قوی و شکست ناپذیر است."
      },
      {
        "index": 41,
        "text": "همان کسانی که هر گاه در زمین به آنها قدرت بخشیدیم، نماز را برپا می\u200cدارند، و زکات می\u200cدهند، و امر به معروف و نهی از منکر می\u200cکنند، و پایان همه کارها از آن خداست!"
      },
      {
        "index": 42,
        "text": "اگر تو را تکذیب کنند، (امر تازه\u200cای نیست؛) پیش از آنها قوم نوح و عاد و ثمود (پیامبرانشان را) تکذیب کردند."
      },
      {
        "index": 43,
        "text": "و همچنین قوم ابراهیم و قوم لوط؛"
      },
      {
        "index": 44,
        "text": "و اصحاب مدین (قوم شعیب)؛ و نیز موسی (از سوی فرعونیان) تکذیب شد؛ امّا من به کافران مهلت دادم، سپس آنها را مجازات کردم. دیدی چگونه (عمل آنها را) انکار نمودم (و چگونه به آنان پاسخ گفتم)؟!"
      },
      {
        "index": 45,
        "text": "چه بسیار شهرها و آبادیهایی که آنها را نابود و هلاک کردیم در حالی که (مردمش) ستمگر بودند، بگونه\u200cای که بر سقفهای خود فروریخت! (نخست سقفها ویران گشت؛ و بعد دیوارها بر روی سقفها!) و چه بسیار چاه پر آب که بی\u200cصاحب ماند؛ و چه بسیار قصرهای محکم و مرتفع!"
      },
      {
        "index": 46,
        "text": "آیا آنان در زمین سیر نکردند، تا دلهایی داشته باشند که حقیقت را با آن درک کنند؛ یا گوشهای شنوایی که با آن (ندای حق را) بشنوند؟! چرا که چشمهای ظاهر نابینا نمی\u200cشود، بلکه دلهایی که در سینه\u200cهاست کور می\u200cشود."
      },
      {
        "index": 47,
        "text": "آنان از تو تقاضای شتاب در عذاب می\u200cکنند؛ در حالی که خداوند هرگز از وعده خود تخلّف نخواهد کرد! و یک روز نزد پروردگارت، همانند هزار سال از سالهایی است که شما می\u200cشمرید!"
      },
      {
        "index": 48,
        "text": "و چه بسیار شهرها و آبادیهایی که به آنها مهلت دادم، در حالی که ستمگر بودند؛ (امّا از این مهلت برای اصلاح خویش استفاده نکردند.) سپس آنها را مجازات کردم؛ و بازگشت، تنها بسوی من است!"
      },
      {
        "index": 49,
        "text": "بگو: «ای مردم! من برای شما بیم\u200cدهنده آشکاری هستم!"
      },
      {
        "index": 50,
        "text": "آنها که ایمان آوردند و اعمال صالح انجام دادند، آمرزش و روزی پر ارزشی برای آنهاست!"
      },
      {
        "index": 51,
        "text": "و آنها که در (محو) آیات ما تلاش کردند، و چنین می\u200cپنداشتند که می\u200cتوانند بر اراده حتمی ما غالب شوند، اصحاب دوزخند!»"
      },
      {
        "index": 52,
        "text": "هیچ پیامبری را پیش از تو نفرستادیم مگر اینکه هرگاه آرزو می\u200cکرد (و طرحی برای پیشبرد اهداف الهی خود می\u200cریخت)، شیطان القائاتی در آن می\u200cکرد؛ امّا خداوند القائات شیطان را از میان می\u200cبرد، سپس آیات خود را استحکام می\u200cبخشید؛ و خداوند علیم و حکیم است."
      },
      {
        "index": 53,
        "text": "هدف این بود که خداوند القای شیطان را آزمونی قرار دهد برای آنها که در دلهایشان بیماری است، و آنها که سنگدلند؛ و ظالمان در عداوت شدید دور از حقّ قرار گرفته\u200cاند!"
      },
      {
        "index": 54,
        "text": "و (نیز) هدف این بود که آگاهان بدانند این حقّی است از سوی پروردگارت، و در نتیجه به آن ایمان بیاورند، و دلهایشان در برابر آن خاضع گردد؛ و خداوند کسانی را که ایمان آوردند، بسوی صراط مستقیم هدایت می\u200cکند."
      },
      {
        "index": 55,
        "text": "کافران همواره در باره قرآن در شکّ هستند، تا آنکه روز قیامت بطور ناگهانی فرارسد، یا عذاب روز عقیم [= روزی که قادر بر جبران گذشته نیستند] به سراغشان آید!"
      },
      {
        "index": 56,
        "text": "حکومت و فرمانروایی در آن روز از آن خداست؛ و میان آنها داوری می\u200cکند: کسانی که ایمان آورده و کارهای شایسته انجام داده\u200cاند، در باغهای پرنعمت بهشتند؛"
      },
      {
        "index": 57,
        "text": "و کسانی که کافر شدند و آیات ما را تکذیب کردند، عذاب خوارکننده\u200cای برای آنهاست!"
      },
      {
        "index": 58,
        "text": "و کسانی که در راه خدا هجرت کردند، سپس کشته شدند یا به مرگ طبیعی از دنیا رفتند، خداوند به آنها روزی نیکویی می\u200cدهد؛ که او بهترین روزی\u200cدهندگان است!"
      },
      {
        "index": 59,
        "text": "خداوند آنان را در محلی وارد می\u200cکند که از آن خشنود خواهند بود؛ و خداوند دانا و بردبار است."
      },
      {
        "index": 60,
        "text": "(آری،) مطلب چنین است! و هر کس به همان مقدار که به او ستم شده مجازات کند، سپس مورد تعدّی قرار گیرد، خدا او را یاری خواهد کرد؛ یقیناً خداوند بخشنده و آمرزنده است!"
      },
      {
        "index": 61,
        "text": "این (وعده نصرت الهی) بخاطر آن است (که او بر هر چیز قادر است؛ خداوندی) که شب را در روز، و روز را در شب داخل می\u200cکند؛ و خداوند شنوا و بیناست!"
      },
      {
        "index": 62,
        "text": "این بخاطر آن است که خداوند حقّ است؛ و آنچه را غیر از او می\u200cخوانند باطل است؛ و خداوند بلندمقام و بزرگ است!"
      },
      {
        "index": 63,
        "text": "آیا ندیدی خداوند از آسمان، آبی فرستاد، و زمین (بر اثر آن) سرسبز و خرّم می\u200cگردد؟! و خداوند لطیف و آگاه است."
      },
      {
        "index": 64,
        "text": "آنچه در آسمانها و آنچه در زمین است از آن اوست؛ و خداوند بی\u200cنیاز، و شایسته هر گونه ستایش است!"
      },
      {
        "index": 65,
        "text": "آیا ندیدی که خداوند آنچه را در زمین است مسخّر شما کرد؛ و (نیز) کشتیهایی را که به فرمان او بر صفحه اقیانوسها حرکت می\u200cکنند؛ و آسمان [= کرات و سنگهای آسمانی\u200c] را نگه می\u200cدارد، تا جز بفرمان او، بر زمین فرو نیفتند؟ خداوند نسبت به مردم رحیم و مهربان است!"
      },
      {
        "index": 66,
        "text": "و او کسی است که شما را زنده کرد، سپس می\u200cمیراند، بار دیگر زنده می\u200cکند، امّا این انسان بسیار ناسپاس است."
      },
      {
        "index": 67,
        "text": "برای هر امّتی عبادتی قرار دادیم، تا آن عبادت را (در پیشگاه خدا) انجام دهند؛ پس نباید در این امر با تو به نزاع برخیزند! بسوی پروردگارت دعوت کن، که بر هدایت مستقیم قرار داری (و راه راست همین است که تو می\u200cپویی)."
      },
      {
        "index": 68,
        "text": "و اگر آنان با تو به جدال برخیزند، بگو: «خدا از کارهایی که شما انجام می\u200cدهید آگاهتر است!"
      },
      {
        "index": 69,
        "text": "و خداوند در روز قیامت، میان شما در آنچه اختلاف می\u200cکردید، داوری می\u200cکند!»"
      },
      {
        "index": 70,
        "text": "آیا نمی\u200cدانستی خداوند آنچه را در آسمان و زمین است می\u200cداند؟! همه اینها در کتابی ثبت است (همان کتاب علم بی\u200cپایان پروردگار)؛ و این بر خداوند آسان است!"
      },
      {
        "index": 71,
        "text": "آنها غیر از خداوند، چیزهایی را می\u200cپرستند که او هیچ گونه دلیلی بر آن نازل نکرده است، و چیزهایی را که علم و آگاهی به آن ندارند! و برای ستمگران، یاور و راهنمایی نیست!"
      },
      {
        "index": 72,
        "text": "و هنگامی که آیات روشن ما بر آنان خوانده می\u200cشود، در چهره کافران آثار انکار مشاهده می\u200cکنی، آنچنان که نزدیک است برخیزند و با مشت به کسانی که آیات ما را بر آنها میخوانند حمله کنند! بگو: «آیا شما را به بدتر از این خبر دهم؟ همان آتش سوزنده [= دوزخ\u200c] که خدا به کافران وعده داده؛ و بد سرانجامی است!»"
      },
      {
        "index": 73,
        "text": "ای مردم! مثلی زده شده است، به آن گوش فرا دهید: کسانی را که غیر از خدا می\u200cخوانید، هرگز نمی\u200cتوانند مگسی بیافرینند، هر چند برای این کار دست به دست هم دهند! و هرگاه مگس چیزی از آنها برباید، نمی\u200cتوانند آن را باز پس گیرند! هم این طلب\u200cکنندگان ناتوانند، و هم آن مطلوبان (هم این عابدان، و هم آن معبودان)!"
      },
      {
        "index": 74,
        "text": "خدا را آن گونه که باید بشناسند نشناختند؛ خداوند قوّی و شکست\u200cناپذیر است!"
      },
      {
        "index": 75,
        "text": "خداوند از فرشتگان رسولانی برمی\u200cگزیند، و همچنین از مردم؛ خداوند شنوا و بیناست!"
      },
      {
        "index": 76,
        "text": "آنچه را در پیش روی آنها و پشت سر آنهاست می\u200cداند؛ و همه امور بسوی خدا بازمی\u200cگردد."
      },
      {
        "index": 77,
        "text": "ای کسانی که ایمان آورده\u200cاید! رکوع کنید، و سجود بجا آورید، و پروردگارتان را عبادت کنید، و کار نیک انجام دهید، شاید رستگار شوید!"
      },
      {
        "index": 78,
        "text": "و در راه خدا جهاد کنید، و حقّ جهادش را ادا نمایید! او شما را برگزید، و در دین (اسلام) کار سنگین و سختی بر شما قرار ندارد؛ از آیین پدرتان ابراهیم پیروی کنید؛ خداوند شما را در کتابهای پیشین و در این کتاب آسمانی «مسلمان» نامید، تا پیامبر گواه بر شما باشد، و شما گواهان بر مردم! پس نماز را برپا دارید، و زکات را بدهید، و به خدا تمسّک جویید، که او مولا و سرپرست شماست! چه مولای خوب، و چه یاور شایسته\u200cای!"
      }
    ],
    "index": 22
  },
  {
    "aya": [
      {
        "index": 1,
        "text": "مؤمنان رستگار شدند؛"
      },
      {
        "index": 2,
        "text": "آنها که در نمازشان خشوع دارند؛"
      },
      {
        "index": 3,
        "text": "و آنها که از لغو و بیهودگی روی\u200cگردانند؛"
      },
      {
        "index": 4,
        "text": "و آنها که زکات را انجام می\u200cدهند؛"
      },
      {
        "index": 5,
        "text": "و آنها که دامان خود را (از آلوده\u200cشدن به بی\u200cعفتی) حفظ می\u200cکنند؛"
      },
      {
        "index": 6,
        "text": "تنها آمیزش جنسی با همسران و کنیزانشان دارند، که در بهره\u200cگیری از آنان ملامت نمی\u200cشوند؛"
      },
      {
        "index": 7,
        "text": "و کسانی که غیر از این طریق را طلب کنند، تجاوزگرند!"
      },
      {
        "index": 8,
        "text": "و آنها که امانتها و عهد خود را رعایت می\u200cکنند؛"
      },
      {
        "index": 9,
        "text": "و آنها که بر نمازهایشان مواظبت می\u200cنمایند؛"
      },
      {
        "index": 10,
        "text": "(آری،) آنها وارثانند!"
      },
      {
        "index": 11,
        "text": "(وارثانی) که بهشت برین را ارث می\u200cبرند، و جاودانه در آن خواهند ماند!"
      },
      {
        "index": 12,
        "text": "و ما انسان را از عصاره\u200cای از گِل آفریدیم؛"
      },
      {
        "index": 13,
        "text": "سپس او را نطفه\u200cای در قرارگاه مطمئن [= رحم\u200c] قرار دادیم؛"
      },
      {
        "index": 14,
        "text": "سپس نطفه را بصورت علقه [= خون بسته\u200c]، و علقه را بصورت مضغه [= چیزی شبیه گوشت جویده شده\u200c]، و مضغه را بصورت استخوانهایی درآوردیم؛ و بر استخوانها گوشت پوشاندیم؛ سپس آن را آفرینش تازه\u200cای دادیم؛ پس بزرگ است خدایی که بهترین آفرینندگان است!"
      },
      {
        "index": 15,
        "text": "سپس شما بعد از آن می\u200cمیرید؛"
      },
      {
        "index": 16,
        "text": "سپس در روز قیامت برانگیخته می\u200cشوید!"
      },
      {
        "index": 17,
        "text": "ما بر بالای سر شما هفت راه [= طبقات هفتگانه آسمان\u200c] قرار دادیم؛ و ما (هرگز) از خلق (خود) غافل نبوده\u200cایم!"
      },
      {
        "index": 18,
        "text": "و از آسمان، آبی به اندازه معیّن نازل کردیم؛ و آن را در زمین (در جایگاه مخصوصی) ساکن نمودیم؛ و ما بر از بین بردن آن کاملاً قادریم!"
      },
      {
        "index": 19,
        "text": "سپس بوسیله آن باغهایی از درختان نخل و انگور برای شما ایجاد کردیم؛ باغهایی که در آن میوه\u200cهای بسیار است؛ و از آن میخورید!"
      },
      {
        "index": 20,
        "text": "و (نیز) درختی را که از طور سینا می\u200cروید [= درخت زیتون\u200c]، و از آن روغن و «نان خورش» برای خورندگان فراهم می\u200cگردد (آفریدیم)!"
      },
      {
        "index": 21,
        "text": "و برای شما در چهارپایان عبرتی است؛ از آنچه در درون آنهاست [= از شیر] شما را سیراب می\u200cکنیم؛ و برای شما در آنها منافع بسیاری است؛ و از گوشت آنها می\u200cخورید؛"
      },
      {
        "index": 22,
        "text": "و بر آنها و بر کشتیها سوار می\u200cشوید!"
      },
      {
        "index": 23,
        "text": "و ما نوح را بسوی قومش فرستادیم؛ او به آنها گفت: «ای قوم من! خداوند یکتا را بپرستید، که جز او معبودی برای شما نیست! آیا (از پرستش بتها) پرهیز نمی\u200cکنید؟!"
      },
      {
        "index": 24,
        "text": "جمعیّت اشرافی (و مغرور) از قوم نوح که کافر بودند گفتند: «این مرد جز بشری همچون شما نیست، که می\u200cخواهد بر شما برتری جوید! اگر خدا می\u200cخواست (پیامبری بفرستد) فرشتگانی نازل می\u200cکرد؛ ما چنین چیزی را هرگز در نیاکان خود نشنیده\u200cایم!"
      },
      {
        "index": 25,
        "text": "او فقط مردی است که به نوعی جنون مبتلاست! پس مدّتی درباره او صبر کنید (تا مرگش فرا رسد، یا از این بیماری رهایی یابد!)»"
      },
      {
        "index": 26,
        "text": "(نوح) گفت: «پروردگارا! مرا در برابر تکذیبهای آنان یاری کن!»"
      },
      {
        "index": 27,
        "text": "ما به نوح وحی کردیم که: «کشتی را در حضور ما، و مطابق وحی ما بساز. و هنگامی که فرمان ما (برای غرق آنان) فرا رسد، و آب از تنور بجوشد (که نشانه فرا رسیدن طوفان است)، از هر یک از انواع حیوانات یک جفت در کشتی سوار کن؛ و همچنین خانواده\u200cات را، مگر آنانی که قبلاً وعده هلاکشان داده شده [= همسر و فرزند کافرت\u200c]؛ و دیگر درباره ستمگران با من سخن مگو، که آنان همگی هلاک خواهند شد."
      },
      {
        "index": 28,
        "text": "و هنگامی که تو و همه کسانی که با تو هستند بر کشتی سوار شدید، بگو: «ستایش برای خدایی است که ما را از قوم ستمگر نجات بخشید!»"
      },
      {
        "index": 29,
        "text": "و بگو: «پروردگارا! ما را در منزلگاهی پربرکت فرود آر، و تو بهترین فرودآورندگانی!»"
      },
      {
        "index": 30,
        "text": "(آری،) در این ماجرا (برای صاحبان عقل و اندیشه) آیات و نشانه\u200cهایی است؛ و ما مسلّماً همگان را آزمایش می\u200cکنیم!"
      },
      {
        "index": 31,
        "text": "سپس جمعیّت دیگری را بعد از آنها به وجود آوردیم."
      },
      {
        "index": 32,
        "text": "و در میان آنان رسولی از خودشان فرستادیم که: «خدا را بپرستید؛ جز او معبودی برای شما نیست؛ آیا (با این همه، از شرک و بت پرستی) پرهیز نمی\u200cکنید؟!»"
      },
      {
        "index": 33,
        "text": "ولی اشرافیان (خودخواه) از قوم او که کافر بودند، و دیدار آخرت را تکذیب می\u200cکردند، و در زندگی دنیا به آنان ناز و نعمت داده بودیم، گفتند: «این بشری است مثل شما؛ از آنچه می\u200cخورید می\u200cخورد؛ و از آنچه می\u200cنوشید می\u200cنوشد! (پس چگونه می\u200cتواند پیامبر باشد؟!)"
      },
      {
        "index": 34,
        "text": "و اگر از بشری همانند خودتان اطاعت کنید، مسلّماً زیانکارید."
      },
      {
        "index": 35,
        "text": "آیا او به شما وعده می\u200cدهد هنگامی که مردید و خاک و استخوانهایی (پوسیده) شدید، بار دیگر (از قبرها) بیرون آورده می\u200cشوید؟!"
      },
      {
        "index": 36,
        "text": "هیهات، هیهات از این وعده\u200cهایی که به شما داده می\u200cشود!"
      },
      {
        "index": 37,
        "text": "مسلّماً غیر از این زندگی دنیای ما، چیزی در کار نیست؛ پیوسته گروهی از ما می\u200cمیریم، و نسل دیگری جای ما را می\u200cگیرد؛ و ما هرگز برانگیخته نخواهیم شد!"
      },
      {
        "index": 38,
        "text": "او فقط مردی دروغگوست که بر خدا افترا بسته؛ و ما هرگز به او ایمان نخواهیم آورد!»"
      },
      {
        "index": 39,
        "text": "(پیامبرشان) گفت: «پروردگارا! مرا در برابر تکذیبهای آنان یاری کن!»"
      },
      {
        "index": 40,
        "text": "(خداوند) فرمود: «بزودی از کار خود پشیمان خواهند شد! (امّا زمانی که دیگر سودی به حالشان ندارد.)»"
      },
      {
        "index": 41,
        "text": "سرانجام صیحه آسمانی آنها را بحق فرو گرفت؛ و ما آنها را همچون خاشاکی بر سیلاب قرار دادیم؛ دور باد قوم ستمگر (از رحمت خدا)!"
      },
      {
        "index": 42,
        "text": "سپس اقوام دیگری را پس از آنها پدید آوردیم."
      },
      {
        "index": 43,
        "text": "هیچ امتی بر اجل و سر رسید حتمی خود پیشی نمی\u200cگیرد، و از آن تأخیر نیز نمی\u200cکند."
      },
      {
        "index": 44,
        "text": "سپس رسولان خود را یکی پس از دیگری فرستادیم؛ هر زمان رسولی برای (هدایت) قومی می\u200cآمد، او را تکذیب می\u200cکردند؛ ولی ما این امّتهای سرکش را یکی پس از دیگری هلاک نمودیم، و آنها را احادیثی قرار دادیم (چنان محو شدند که تنها نام و گفتگویی از آنان باقی ماند.) دور باد (از رحمت خدا) قومی که ایمان نمی\u200cآورند!"
      },
      {
        "index": 45,
        "text": "سپس موسی و برادرش هارون را با آیات خود و دلیلی روشن فرستادیم..."
      },
      {
        "index": 46,
        "text": "بسوی فرعون و اطرافیان اشرافی او؛ امّا آنها تکبّر کردند، و آنها مردمی برتری\u200cجوی بودند."
      },
      {
        "index": 47,
        "text": "آنها گفتند: «آیا ما به دو انسان همانند خودمان ایمان بیاوریم، در حالی که قوم آنها بردگان ما هستند؟!»"
      },
      {
        "index": 48,
        "text": "(آری،) آنها این دو را تکذیب کردند؛ و سرانجام همگی هلاک شدند."
      },
      {
        "index": 49,
        "text": "و ما به موسی کتاب (آسمانی) دادیم؛ شاید آنان [= بنی اسرائیل\u200c] هدایت شوند."
      },
      {
        "index": 50,
        "text": "و ما فرزند مریم [= عیسی\u200c] و مادرش را آیت و نشانه\u200cای قرار دادیم؛ و آنها را در سرزمین مرتفعی که دارای امنیّت و آب جاری بود جای دادیم."
      },
      {
        "index": 51,
        "text": "ای پیامبران! از غذاهای پاکیزه بخورید، و عمل صالح انجام دهید، که من به آنچه انجام می\u200cدهید آگاهم."
      },
      {
        "index": 52,
        "text": "و این امّت شما امّت واحدی است؛ و من پروردگار شما هستم؛ پس، از مخالفت فرمان من بپرهیزید!"
      },
      {
        "index": 53,
        "text": "امّا آنها کارهای خود را در میان خویش به پراکندگی کشاندند، و هر گروهی به راهی رفتند؛ (و عجب اینکه) هر گروه به آنچه نزد خود دارند خوشحالند!"
      },
      {
        "index": 54,
        "text": "آنها را در جهل و غفلتشان بگذار تا زمانی (که مرگشان فرا رسد یا گرفتار عذاب الهی شوند)."
      },
      {
        "index": 55,
        "text": "آنها گمان می\u200cکنند اموال و فرزندانی که بعنوان کمک به آنان می\u200cدهیم..."
      },
      {
        "index": 56,
        "text": "برای این است که درهای خیرات را با شتاب به روی آنها بگشاییم!! (چنین نیست) بلکه آنها نمی\u200cفهمند (که این وسیله امتحانشان است)."
      },
      {
        "index": 57,
        "text": "مسلّماً کسانی که از خوف پروردگارشان بیمناکند،"
      },
      {
        "index": 58,
        "text": "و آنان که به آیات پروردگارشان ایمان می\u200cآورند،"
      },
      {
        "index": 59,
        "text": "و آنها که به پروردگارشان شرک نمی\u200cورزند،"
      },
      {
        "index": 60,
        "text": "و آنها که نهایت کوشش را در انجام طاعات به خرج می\u200cدهند و با این حال، دلهایشان هراسناک است از اینکه سرانجام بسوی پروردگارشان بازمی\u200cگردند،"
      },
      {
        "index": 61,
        "text": "(آری) چنین کسانی در خیرات سرعت می\u200cکنند و از دیگران پیشی می\u200cگیرند (و مشمول عنایات ما هستند)."
      },
      {
        "index": 62,
        "text": "و ما هیچ کس را جز به اندازه تواناییش تکلیف نمی\u200cکنیم؛ و نزد ما کتابی است که (تمام اعمال بندگان را ثبت کرده و) بحق سخن می\u200cگوید؛ و به آنان هیچ ستمی نمی\u200cشود."
      },
      {
        "index": 63,
        "text": "ولی دلهای آنها از این نامه اعمال (و روز حساب و آیات قرآن) در بی\u200cخبری فرورفته؛ و اعمال (زشت) دیگری جز این دارند که پیوسته آن را انجام می\u200cدهند..."
      },
      {
        "index": 64,
        "text": "تا زمانی که متنعّمان مغرور آنها را در چنگال عذاب گرفتار سازیم؛ در این هنگام، ناله\u200cهای دردناک و استغاثه\u200cآمیز سرمی\u200cدهند!"
      },
      {
        "index": 65,
        "text": "(امّا به آنها گفته می\u200cشود:) امروز فریاد نکنید، زیرا از سوی ما یاری نخواهید شد!"
      },
      {
        "index": 66,
        "text": "(آیا فراموش کرده\u200cاید که) در گذشته آیات من پیوسته بر شما خوانده می\u200cشد؛ امّا شما اعراض کرده به عقب بازمی\u200cگشتید؟!"
      },
      {
        "index": 67,
        "text": "در حالی که در برابر او [=پیامبر] استکبار می\u200cکردید، و شبها در جلسات خود به بدگویی می\u200cپرداختید؟!"
      },
      {
        "index": 68,
        "text": "آیا آنها در این گفتار نیندیشیدند، یا اینکه چیزی برای آنان آمده که برای نیاکانشان نیامده است؟!"
      },
      {
        "index": 69,
        "text": "یا اینکه پیامبرشان را نشناختند (و از سوابق او آگاه نیستند)، از این رو او را انکار می\u200cکنند؟!"
      },
      {
        "index": 70,
        "text": "یا می\u200cگویند او دیوانه است؟! ولی او حق را برای آنان آورده؛ امّا بیشترشان از حق کراهت دارند (و گریزانند)."
      },
      {
        "index": 71,
        "text": "و اگر حق از هوسهای آنها پیروی کند، آسمانها و زمین و همه کسانی که در آنها هستند تباه می\u200cشوند! ولی ما قرآنی به آنها دادیم که مایه یادآوری (و عزّت و شرف) برای آنهاست، امّا آنان از (آنچه مایه) یادآوریشان (است) رویگردانند!"
      },
      {
        "index": 72,
        "text": "یا اینکه تو از آنها مزد و هزینه\u200cای (در برابر دعوتت) می\u200cخواهی؟ با اینکه مزد پروردگارت بهتر، و او بهترین روزی دهندگان است!"
      },
      {
        "index": 73,
        "text": "بطور قطع و یقین، تو آنان را به راه راست دعوت می\u200cکنی."
      },
      {
        "index": 74,
        "text": "امّا کسانی که به آخرت ایمان ندارند از این راه منحرفند!"
      },
      {
        "index": 75,
        "text": "و اگر به آنان رحم کنید و گرفتاریها و مشکلاتشان را برطرف سازیم، (نه تنها بیدار نمی\u200cشوند، بلکه) در طغیانشان لجاجت می\u200cورزند و (در این وادی) سرگردان می\u200cمانند!"
      },
      {
        "index": 76,
        "text": "ما آنها را به عذاب و بلا گرفتار ساختیم (تا بیدار شوند)، امّا آنان نه در برابر پروردگارشان تواضع کردند، و نه به درگاهش تضرّع می\u200cکنند!"
      },
      {
        "index": 77,
        "text": "(این وضع همچنان ادامه می\u200cیابد) تا زمانی که دری از عذاب شدید به روی آنان بگشاییم، (و چنان گرفتار می\u200cشوند که) ناگهان بکلّی مأیوس گردند."
      },
      {
        "index": 78,
        "text": "و او کسی است که برای شما گوش و چشم و قلب [=عقل\u200c] ایجاد کرد؛ امّا کمتر شکر او را بجا می\u200cآورید."
      },
      {
        "index": 79,
        "text": "و او کسی است که شما را در زمین آفرید؛ و به سوی او محشور می\u200cشوید!"
      },
      {
        "index": 80,
        "text": "و او کسی است که زنده می\u200cکند و می\u200cمیراند؛ و رفت و آمد شب و روز از آن اوست؛ آیا اندیشه نمی\u200cکنید؟!"
      },
      {
        "index": 81,
        "text": "(نه،) بلکه آنان نیز مثل آنچه پیشینیان گفته بودند گفتند."
      },
      {
        "index": 82,
        "text": "آنها گفتند: «آیا هنگامی که مردیم و خاک و استخوانهایی (پوسیده) شدیم، آیا بار دیگر برانگیخته خواهیم شد؟!"
      },
      {
        "index": 83,
        "text": "این وعده به ما و پدرانمان از قبل داده شده؛ این فقط افسانه\u200cهای پیشینیان است!»"
      },
      {
        "index": 84,
        "text": "بگو: «زمین و کسانی که در آن هستند از آن کیست، اگر شما می\u200cدانید؟!»"
      },
      {
        "index": 85,
        "text": "بزودی (در پاسخ تو) می\u200cگویند: «همه از آن خداست!» بگو: «آیا متذکّر نمی\u200cشوید؟!»"
      },
      {
        "index": 86,
        "text": "بگو: «چه کسی پروردگار آسمانهای هفتگانه، و پروردگار عرش عظیم است؟»"
      },
      {
        "index": 87,
        "text": "بزودی خواهند گفت: «همه اینها از آن خداست!» بگو: «آیا تقوا پیشه نمی\u200cکنید (و از خدا نمی\u200cترسید و دست از شرک برنمی\u200cدارید)؟!»"
      },
      {
        "index": 88,
        "text": "بگو: «اگر می\u200cدانید، چه کسی حکومت همه موجودات را در دست دارد، و به بی پناهان پناه می\u200cدهد، و نیاز به پناه\u200cدادن ندارد؟!»"
      },
      {
        "index": 89,
        "text": "خواهند گفت: «(همه اینها) از آن خداست» بگو: «با این حال چگونه می\u200cگویید سحر شده\u200cاید (و این سخنان سحر و افسون است)؟!»"
      },
      {
        "index": 90,
        "text": "نه، (واقع این است که) ما حقّ را برای آنها آوردیم؛ و آنان دروغ می\u200cگویند!"
      },
      {
        "index": 91,
        "text": "خدا هرگز فرزندی برای خود انتخاب نکرده؛ و معبود دیگری با او نیست؛ که اگر چنین می\u200cشد، هر یک از خدایان مخلوقات خود را تدبیر و اداره می\u200cکردند و بعضی بر بعضی دیگر برتری می\u200cجستند (و جهان هستی به تباهی کشیده می\u200cشد)؛ منزّه است خدا از آنچه آنان توصیف می\u200cکنند!"
      },
      {
        "index": 92,
        "text": "او دانای نهان و آشکار است؛ پس برتر است از آنچه برای او همتا قرار می\u200cدهند!"
      },
      {
        "index": 93,
        "text": "بگو: «پروردگار من! اگر عذابهایی را که به آنان وعده داده می\u200cشود به من نشان دهی (و در زندگیم آن را ببینم)..."
      },
      {
        "index": 94,
        "text": "پروردگار من! مرا (در این عذابها) با گروه ستمگران قرار مده!»"
      },
      {
        "index": 95,
        "text": "و ما تواناییم که آنچه را به آنها وعده می\u200cدهیم به تو نشان دهیم!"
      },
      {
        "index": 96,
        "text": "بدی را به بهترین راه و روش دفع کن (و پاسخ بدی را به نیکی ده)! ما به آنچه توصیف می\u200cکنند آگاهتریم!"
      },
      {
        "index": 97,
        "text": "و بگو: «پروردگارا! از وسوسه\u200cهای شیاطین به تو پناه می\u200cبرم!"
      },
      {
        "index": 98,
        "text": "و از اینکه آنان نزد من حاضر شوند (نیز) -ای پروردگار من- به تو پناه می\u200cبرم!»"
      },
      {
        "index": 99,
        "text": "(آنها همچنان به راه غلط خود ادامه می\u200cدهند) تا زمانی که مرگ یکی از آنان فرارسد، می\u200cگوید: «پروردگار من! مرا بازگردانید!"
      },
      {
        "index": 100,
        "text": "شاید در آنچه ترک کردم (و کوتاهی نمودم) عمل صالحی انجام دهم!» (ولی به او می\u200cگویند:) چنین نیست! این سخنی است که او به زبان می\u200cگوید (و اگر بازگردد، کارش همچون گذشته است)! و پشت سر آنان برزخی است تا روزی که برانگیخته شوند!"
      },
      {
        "index": 101,
        "text": "هنگامی که در «صور» دمیده شود، هیچ یک از پیوندهای خویشاوندی میان آنها در آن روز نخواهد بود؛ و از یکدیگر تقاضای کمک نمی\u200cکنند (چون کاری از کسی ساخته نیست)!"
      },
      {
        "index": 102,
        "text": "و کسانی که وزنه اعمالشان سنگین است، همان رستگارانند!"
      },
      {
        "index": 103,
        "text": "و آنان که وزنه اعمالشان سبک باشد، کسانی هستند که سرمایه وجود خود را از دست داده، در جهنم جاودانه خواهند ماند!"
      },
      {
        "index": 104,
        "text": "شعله\u200cهای سوزان آتش همچون شمشیر به صورتهایشان نواخته می\u200cشود؛ و در دوزخ چهره\u200cای عبوس دارند."
      },
      {
        "index": 105,
        "text": "(به آنها گفته می\u200cشود:) آیا آیات من بر شما خوانده نمی\u200cشد، پس آن را تکذیب می\u200cکردید؟!"
      },
      {
        "index": 106,
        "text": "می\u200cگویند: «پروردگارا! بدبختی ما بر ما چیره شد، و ما قوم گمراهی بودیم!"
      },
      {
        "index": 107,
        "text": "پروردگارا! ما را از این (دوزخ) بیرون آر، اگر بار دیگر تکرار کردیم قطعاً ستمگریم (و مستحق عذاب)!»"
      },
      {
        "index": 108,
        "text": "(خداوند) می\u200cگوید: «دور شوید در دوزخ، و با من سخن مگویید!"
      },
      {
        "index": 109,
        "text": "(فراموش کرده\u200cاید) گروهی از بندگانم می\u200cگفتند: پروردگارا! ما ایمان آوردیم؛ ما را ببخش و بر ما رحم کن؛ و تو بهترین رحم کنندگانی!"
      },
      {
        "index": 110,
        "text": "امّا شما آنها را به باد مسخره گرفتید تا شما را از یاد من غافل کردند؛ و شما به آنان می\u200cخندیدید!"
      },
      {
        "index": 111,
        "text": "ولی من امروز آنها را بخاطر صبر و استقامتشان پاداش دادم؛ آنها پیروز و رستگارند!»"
      },
      {
        "index": 112,
        "text": "(خداوند) می\u200cگوید: «چند سال در روی زمین توقّف کردید؟»"
      },
      {
        "index": 113,
        "text": "(در پاسخ) می\u200cگویند: «تنها به اندازه یک روز، یا قسمتی از یک روز! از آنها که می\u200cتوانند بشمارند بپرس!»"
      },
      {
        "index": 114,
        "text": "می\u200cگوید: «(آری،) شما مقدار کمی توقّف نمودید اگر می\u200cدانستید!»"
      },
      {
        "index": 115,
        "text": "آیا گمان کردید شما را بیهوده آفریده\u200cایم، و بسوی ما باز نمی\u200cگردید؟"
      },
      {
        "index": 116,
        "text": "پس برتر است خداوندی که فرمانروای حقّ است (از اینکه شما را بی\u200cهدف آفریده باشد)! معبودی جز او نیست؛ و او پروردگار عرش کریم است!"
      },
      {
        "index": 117,
        "text": "و هر کس معبود دیگری را با خدا بخواند -و مسلّماً هیچ دلیلی بر آن نخواهد داشت- حساب او نزد پروردگارش خواهد بود؛ یقیناً کافران رستگار نخواهند شد!"
      },
      {
        "index": 118,
        "text": "و بگو: «پروردگارا! مرا ببخش و رحمت کن؛ و تو بهترین رحم کنندگانی!"
      }
    ],
    "index": 23
  },
  {
    "aya": [
      {
        "index": 1,
        "text": "(این) سوره\u200cای است که آن را فرو فرستادیم، و (عمل به آن را) واجب نمودیم، و در آن آیات روشنی نازل کردیم، شاید شما متذکّر شوید!"
      },
      {
        "index": 2,
        "text": "هر یک از زن و مرد زناکار را صد تازیانه بزنید؛ و نباید رأفت (و محبّت کاذب) نسبت به آن دو شما را از اجرای حکم الهی مانع شود، اگر به خدا و روز جزا ایمان دارید! و باید گروهی از مؤمنان مجازاتشان را مشاهده کنند!"
      },
      {
        "index": 3,
        "text": "مرد زناکار جز با زن زناکار یا مشرک ازدواج نمی\u200cکند؛ و زن زناکار را، جز مرد زناکار یا مشرک، به ازدواج خود درنمی\u200cآورد؛ و این کار بر مؤمنان حرام شده است!"
      },
      {
        "index": 4,
        "text": "و کسانی که زنان پاکدامن را متهمّ می\u200cکنند، سپس چهار شاهد (بر مدّعای خود) نمی\u200cآورند، آنها را هشتاد تازیانه بزنید و شهادتشان را هرگز نپذیرید؛ و آنها همان فاسقانند!"
      },
      {
        "index": 5,
        "text": "مگر کسانی که بعد از آن توبه کنند و جبران نمایند (که خداوند آنها را می\u200cبخشد) زیرا خداوند آمرزنده و مهربان است."
      },
      {
        "index": 6,
        "text": "و کسانی که همسران خود را (به عمل منافی عفّت) متهمّ می\u200cکنند، و گواهانی جز خودشان ندارند، هر یک از آنها باید چهار مرتبه به نام خدا شهادت دهد که از راستگویان است؛"
      },
      {
        "index": 7,
        "text": "و در پنجمین بار بگوید که لعنت خدا بر او باد اگر از دروغگویان باشد."
      },
      {
        "index": 8,
        "text": "آن زن نیز می\u200cتواند کیفر (زنا) را از خود دور کند، به این طریق که چهار بار خدا را به شهادت طلبد که آن مرد (در این نسبتی که به او می\u200cدهد) از دروغگویان است."
      },
      {
        "index": 9,
        "text": "و بار پنجم بگوید که غضب خدا بر او باد اگر آن مرد از راستگویان باشد."
      },
      {
        "index": 10,
        "text": "و اگر فضل و رحمت خدا شامل حال شما نبود و اینکه او توبه\u200cپذیر و حکیم است (بسیاری از شما گرفتار مجازات سخت الهی می\u200cشدید)!"
      },
      {
        "index": 11,
        "text": "مسلّماً کسانی که آن تهمت عظیم را عنوان کردند گروهی (متشکّل و توطئه\u200cگر) از شما بودند؛ امّا گمان نکنید این ماجرا برای شما بد است، بلکه خیر شما در آن است؛ آنها هر کدام سهم خود را از این گناهی که مرتکب شدند دارند؛ و از آنان کسی که بخش مهمّ آن را بر عهده داشت عذاب عظیمی برای اوست!"
      },
      {
        "index": 12,
        "text": "چرا هنگامی که این (تهمت) را شنیدید، مردان و زنان با ایمان نسبت به خود (و کسی که همچون خود آنها بود) گمان خیر نبردند و نگفتند این دروغی بزرگ و آشکار است؟!"
      },
      {
        "index": 13,
        "text": "چرا چهار شاهد برای آن نیاوردند؟! اکنون که این گواهان را نیاوردند، آنان در پیشگاه خدا دروغگویانند!"
      },
      {
        "index": 14,
        "text": "و اگر فضل و رحمت الهی در دنیا و آخرت شامل شما نمی\u200cشد، بخاطر این گناهی که کردید عذاب سختی به شما می\u200cرسید!"
      },
      {
        "index": 15,
        "text": "به خاطر بیاورید زمانی را که این شایعه را از زبان یکدیگر می\u200cگرفتید، و با دهان خود سخنی می\u200cگفتید که به آن یقین نداشتید؛ و آن را کوچک می\u200cپنداشتید در حالی که نزد خدا بزرگ است!"
      },
      {
        "index": 16,
        "text": "چرا هنگامی که آن را شنیدید نگفتید: «ما حق نداریم که به این سخن تکلّم کنیم؛ خداوندا منزّهی تو، این بهتان بزرگی است»؟!"
      },
      {
        "index": 17,
        "text": "خداوند شما را اندرز می\u200cدهد که هرگز چنین کاری را تکرار نکنید اگر ایمان دارید!"
      },
      {
        "index": 18,
        "text": "و خداوند آیات را برای شما بیان می\u200cکند، و خدا دانا و حکیم است."
      },
      {
        "index": 19,
        "text": "کسانی که دوست دارند زشتیها در میان مردم با ایمان شیوع یابد، عذاب دردناکی برای آنان در دنیا و آخرت است؛ و خداوند می\u200cداند و شما نمی\u200cدانید!"
      },
      {
        "index": 20,
        "text": "و اگر فضل و رحمت الهی شامل حال شما نبود و اینکه خدا مهربان و رحیم است (مجازات سختی دامانتان را می\u200cگرفت)!"
      },
      {
        "index": 21,
        "text": "ای کسانی که ایمان آورده\u200cاید! از گامهای شیطان پیروی نکنید! هر کس پیرو شیطان شود (گمراهش می\u200cسازد، زیرا) او به فحشا و منکر فرمان می\u200cدهد! و اگر فضل و رحمت الهی بر شما نبود، هرگز احدی از شما پاک نمی\u200cشد؛ ولی خداوند هر که را بخواهد تزکیه می\u200cکند، و خدا شنوا و داناست!"
      },
      {
        "index": 22,
        "text": "آنها که از میان شما دارای برتری (مالی) و وسعت زندگی هستند نباید سوگند یاد کنند که از انفاق نسبت به نزدیکان و مستمندان و مهاجران در راه خدا دریغ نمایند؛ آنها باید عفو کنند و چشم بپوشند؛ آیا دوست نمی\u200cدارید خداوند شما را ببخشد؟! و خداوند آمرزنده و مهربان است!"
      },
      {
        "index": 23,
        "text": "کسانی که زنان پاکدامن و بی\u200cخبر (از هرگونه آلودگی) و مؤمن را متهم می\u200cسازند، در دنیا و آخرت از رحمت الهی بدورند و عذاب بزرگی برای آنهاست."
      },
      {
        "index": 24,
        "text": "در آن روز زبانها و دستها و پاهایشان بر ضدّ آنها به اعمالی که مرتکب می\u200cشدند گواهی می\u200cدهد!"
      },
      {
        "index": 25,
        "text": "آن روز، خداوند جزای واقعی آنان را بی\u200cکم و کاست می\u200cدهد؛ و می\u200cدانند که خداوند حق آشکار است!"
      },
      {
        "index": 26,
        "text": "زنان ناپاک از آن مردان ناپاکند، و مردان ناپاک نیز به زنان ناپاک تعلّق دارند؛ و زنان پاک از آن مردان پاک، و مردان پاک از آن زنان پاکند! اینان از نسبتهای ناروایی که (ناپاکان) به آنان می\u200cدهند مبرّا هستند؛ و برای آنان آمرزش (الهی) و روزی پرارزشی است!"
      },
      {
        "index": 27,
        "text": "ای کسانی که ایمان آورده\u200cاید! در خانه\u200cهایی غیر از خانه خود وارد نشوید تا اجازه بگیرید و بر اهل آن خانه سلام کنید؛ این برای شما بهتر است؛ شاید متذکّر شوید!"
      },
      {
        "index": 28,
        "text": "و اگر کسی را در آن نیافتید، وارد نشوید تا به شما اجازه داده شود؛ و اگر گفته شد: «بازگردید!» بازگردید؛ این برای شما پاکیزه\u200cتر است؛ و خداوند به آنچه انجام می\u200cدهید آگاه است!"
      },
      {
        "index": 29,
        "text": "(ولی) گناهی بر شما نیست که وارد خانه\u200cهای غیر مسکونی بشوید که در آن متاعی متعلّق به شما وجود دارد؛ و خدا آنچه را آشکار می\u200cکنید و آنچه را پنهان می\u200cدارید، می\u200cداند!"
      },
      {
        "index": 30,
        "text": "به مؤمنان بگو چشمهای خود را (از نگاه به نامحرمان) فروگیرند، و عفاف خود را حفظ کنند؛ این برای آنان پاکیزه\u200cتر است؛ خداوند از آنچه انجام می\u200cدهید آگاه است!"
      },
      {
        "index": 31,
        "text": "و به زنان با ایمان بگو چشمهای خود را (از نگاه هوس\u200cآلود) فروگیرند، و دامان خویش را حفظ کنند و زینت خود را -جز آن مقدار که نمایان است- آشکار ننمایند و (اطراف) روسری\u200cهای خود را بر سینه خود افکنند (تا گردن و سینه با آن پوشانده شود)، و زینت خود را آشکار نسازند مگر برای شوهرانشان، یا پدرانشان، یا پدر شوهرانشان، یا پسرانشان، یا پسران همسرانشان، یا برادرانشان، یا پسران برادرانشان، یا پسران خواهرانشان، یا زنان هم\u200cکیششان، یا بردگانشان [=کنیزانشان\u200c]، یا افراد سفیه که تمایلی به زن ندارند، یا کودکانی که از امور جنسی مربوط به زنان آگاه نیستند؛ و هنگام راه رفتن پاهای خود را به زمین نزنند تا زینت پنهانیشان دانسته شود (و صدای خلخال که برپا دارند به گوش رسد). و همگی بسوی خدا بازگردید ای مؤمنان، تا رستگار شوید!"
      },
      {
        "index": 32,
        "text": "مردان و زنان بی\u200cهمسر خود را همسر دهید، همچنین غلامان و کنیزان صالح و درستکارتان را؛ اگر فقیر و تنگدست باشند، خداوند از فضل خود آنان را بی\u200cنیاز می\u200cسازد؛ خداوند گشایش\u200cدهنده و آگاه است!"
      },
      {
        "index": 33,
        "text": "و کسانی که امکانی برای ازدواج نمی\u200cیابند، باید پاکدامنی پیشه کنند تا خداوند از فضل خود آنان را بی\u200cنیاز گرداند! و آن بردگانتان که خواستار مکاتبه [=قرار داد مخصوص برای آزاد شدن\u200c] هستند، با آنان قرار داد ببندید اگر رشد و صلاح در آنان احساس می\u200cکنید (که بعد از آزادی، توانایی زندگی مستقل را دارند)؛ و چیزی از مال خدا را که به شما داده است به آنان بدهید! و کنیزان خود را برای دستیابی متاع ناپایدار زندگی دنیا مجبور به خود فروشی نکنید اگر خودشان می\u200cخواهند پاک بمانند! و هر کس آنها را (بر این کار) اجبار کند، (سپس پشیمان گردد،) خداوند بعد از این اجبار آنها غفور و رحیم است! (توبه کنید و بازگردید، تا خدا شما را ببخشد!)"
      },
      {
        "index": 34,
        "text": "ما بر شما آیاتی فرستادیم که حقایق بسیاری را تبیین می\u200cکند، و اخباری از کسانی که پیش از شما بودند، و موعظه و اندرزی برای پرهیزگاران!"
      },
      {
        "index": 35,
        "text": "خداوند نور آسمانها و زمین است؛ مثل نور خداوند همانند چراغدانی است که در آن چراغی (پر فروغ) باشد، آن چراغ در حبابی قرار گیرد، حبابی شفاف و درخشنده همچون یک ستاره فروزان، این چراغ با روغنی افروخته می\u200cشود که از درخت پربرکت زیتونی گرفته شده که نه شرقی است و نه غربی؛ (روغنش آنچنان صاف و خالص است که) نزدیک است بدون تماس با آتش شعله\u200cور شود؛ نوری است بر فراز نوری؛ و خدا هر کس را بخواهد به نور خود هدایت می\u200cکند، و خداوند به هر چیزی داناست."
      },
      {
        "index": 36,
        "text": "(این چراغ پرفروغ) در خانه\u200cهایی قرار دارد که خداوند اذن فرموده دیوارهای آن را بالا برند (تا از دستبرد شیاطین و هوسبازان در امان باشد)؛ خانه\u200cهایی که نام خدا در آنها برده می\u200cشود، و صبح و شام در آنها تسبیح او می\u200cگویند..."
      },
      {
        "index": 37,
        "text": "مردانی که نه تجارت و نه معامله\u200cای آنان را از یاد خدا و برپاداشتن نماز و ادای زکات غافل نمی\u200cکند؛ آنها از روزی می\u200cترسند که در آن، دلها و چشمها زیر و رو می\u200cشود."
      },
      {
        "index": 38,
        "text": "(آنها به سراغ این کارها می\u200cروند) تا خداوند آنان را به بهترین اعمالی که انجام داده\u200cاند پاداش دهد، و از فضل خود بر پاداششان بیفزاید؛ و خداوند به هر کس بخواهد بی حساب روزی می\u200cدهد (و از مواهب بی\u200cانتهای خویش بهره\u200cمند می\u200cسازد)."
      },
      {
        "index": 39,
        "text": "کسانی که کافر شدند، اعمالشان همچون سرابی است در یک کویر که انسان تشنه از دور آن را آب می\u200cپندارد؛ امّا هنگامی که به سراغ آن می\u200cآید چیزی نمی\u200cیابد، و خدا را نزد آن می\u200cیابد که حساب او را بطور کامل می\u200cدهد؛ و خداوند سریع الحساب است!"
      },
      {
        "index": 40,
        "text": "یا همچون ظلماتی در یک دریای عمیق و پهناور که موج آن را پوشانده، و بر فراز آن موج دیگری، و بر فراز آن ابری تاریک است؛ ظلمتهایی است یکی بر فراز دیگری، آن گونه که هر گاه دست خود را خارج کند ممکن نیست آن را ببیند! و کسی که خدا نوری برای او قرار نداده، نوری برای او نیست!"
      },
      {
        "index": 41,
        "text": "آیا ندیدی تمام آنان که در آسمانها و زمینند برای خدا تسبیح می\u200cکنند، و همچنین پرندگان به هنگامی که بر فراز آسمان بال گسترده\u200cاند؟! هر یک از آنها نماز و تسبیح خود را می\u200cداند؛ و خداوند به آنچه انجام میدهند داناست!"
      },
      {
        "index": 42,
        "text": "و از برای خداست حکومت و مالکیّت آسمانها و زمین؛ و بازگشت (تمامی موجودات) بسوی اوست!"
      },
      {
        "index": 43,
        "text": "آیا ندیدی که خداوند ابرهایی را به آرامی می\u200cراند، سپس میان آنها پیوند می\u200cدهد، و بعد آن را متراکم می\u200cسازد؟! در این حال، دانه\u200cهای باران را می\u200cبینی که از لابه\u200cلای آن خارج می\u200cشود؛ و از آسمان -از کوه\u200cهایی که در آن است [=ابرهایی که همچون کوه\u200cها انباشته شده\u200cاند]- دانه\u200cهای تگرگ نازل می\u200cکند، و هر کس را بخواهد بوسیله آن زیان می\u200cرساند، و از هر کس بخواهد این زیان را برطرف می\u200cکند؛ نزدیک است درخشندگی برق آن (ابرها) چشمها را ببرد!"
      },
      {
        "index": 44,
        "text": "خداوند شب و روز را دگرگون می\u200cسازد؛ در این عبرتی است برای صاحبان بصیرت!"
      },
      {
        "index": 45,
        "text": "و خداوند هر جنبنده\u200cای را از آبی آفرید؛ گروهی از آنها بر شکم خود راه می\u200cروند، و گروهی بر دو پای خود، و گروهی بر چهار پا راه می\u200cروند؛ خداوند هر چه را بخواهد می\u200cآفریند، زیرا خدا بر همه چیز تواناست!"
      },
      {
        "index": 46,
        "text": "ما آیات روشنگری نازل کردیم؛ و خدا هر که را بخواهد به صراط مستقیم هدایت می\u200cکند!"
      },
      {
        "index": 47,
        "text": "آنها می\u200cگویند: «به خدا و پیامبر ایمان داریم و اطاعت می\u200cکنیم!» ولی بعد از این ادّعا، گروهی از آنان رویگردان می\u200cشوند؛ آنها (در حقیقت) مؤمن نیستند!"
      },
      {
        "index": 48,
        "text": "و هنگامی که از آنان دعوت شود که بسوی خدا و پیامبرش بیایند تا در میانشان داوری کند، ناگهان گروهی از آنان رویگردان می\u200cشوند!"
      },
      {
        "index": 49,
        "text": "ولی اگر حق داشته باشند (و داوری به نفع آنان شود) با سرعت و تسلیم بسوی او می\u200cآیند!"
      },
      {
        "index": 50,
        "text": "آیا در دلهای آنان بیماری است، یا شکّ و تردید دارند، یا می\u200cترسند خدا و رسولش بر آنان ستم کنند؟! نه، بلکه آنها خودشان ستمگرند!"
      },
      {
        "index": 51,
        "text": "سخن مؤمنان، هنگامی که بسوی خدا و رسولش دعوت شوند تا میان آنان داوری کند، تنها این است که می\u200cگویند: «شنیدیم و اطاعت کردیم!» و اینها همان رستگاران واقعی هستند."
      },
      {
        "index": 52,
        "text": "و هر کس خدا و پیامبرش را اطاعت کند، و از خدا بترسد و از مخالفت فرمانش بپرهیزد، چنین کسانی همان پیروزمندان واقعی هستند!"
      },
      {
        "index": 53,
        "text": "آنها با نهایت تأکید سوگند یاد کردند که اگر به آنان فرمان دهی، (از خانه و اموال خود) بیرون می\u200cروند (و جان را در طبق اخلاص گذارده تقدیم می\u200cکنند)؛ بگو: «سوگند یاد نکنید؛ شما طاعت خالصانه نشان دهید که خداوند به آنچه انجام می\u200cدهید آگاه است!»"
      },
      {
        "index": 54,
        "text": "بگو: «خدا را اطاعت کنید، و از پیامبرش فرمان برید! و اگر سرپیچی نمایید، پیامبر مسؤول اعمال خویش است و شما مسؤول اعمال خود! امّا اگر از او اطاعت کنید، هدایت خواهید شد؛ و بر پیامبر چیزی جز رساندن آشکار نیست!»"
      },
      {
        "index": 55,
        "text": "خداوند به کسانی از شما که ایمان آورده و کارهای شایسته انجام داده\u200cاند وعده می\u200cدهد که قطعاً آنان را حکمران روی زمین خواهد کرد، همان گونه که به پیشینیان آنها خلافت روی زمین را بخشید؛ و دین و آیینی را که برای آنان پسندیده، پابرجا و ریشه\u200cدار خواهد ساخت؛ و ترسشان را به امنیّت و آرامش مبدّل می\u200cکند، آنچنان که تنها مرا می پرستند و چیزی را شریک من نخواهند ساخت. و کسانی که پس از آن کافر شوند، آنها فاسقانند."
      },
      {
        "index": 56,
        "text": "و نماز را برپا دارید، و زکات را بدهید، و رسول (خدا) را اطاعت کنید تا مشمول رحمت (او) شوید."
      },
      {
        "index": 57,
        "text": "گمان مبر کافران می\u200cتوانند از چنگال مجازات الهی در زمین فرار کنند! جایگاه آنان آتش است، و چه بد جایگاهی است!"
      },
      {
        "index": 58,
        "text": "ای کسانی که ایمان آورده\u200cاید! بردگان شما، و همچنین کودکانتان که به حدّ بلوغ نرسیده\u200cاند، در سه وقت باید از شما اجازه بگیرند: پیش از نماز صبح، و نیمروز هنگامی که لباسهای (معمولی) خود را بیرون می\u200cآورید، و بعد از نماز عشا؛ این سه وقت خصوصی برای شماست؛ امّا بعد از این سه وقت، گناهی بر شما و بر آنان نیست (که بدون اذن وارد شوند) و بر گرد یکدیگر بگردید (و با صفا و صمیمیّت به یکدیگر خدمت نمایید). این گونه خداوند آیات را برای شما بیان می\u200cکند، و خداوند دانا و حکیم است!"
      },
      {
        "index": 59,
        "text": "و هنگامی که اطفال شما به سنّ بلوغ رسند باید اجازه بگیرند، همان گونه که اشخاصی که پیش از آنان بودند اجازه می\u200cگرفتند؛ اینچنین خداوند آیاتش را برای شما بیان می\u200cکند، و خدا دانا و حکیم است!"
      },
      {
        "index": 60,
        "text": "و زنان از کارافتاده\u200cای که امید به ازدواج ندارند، گناهی بر آنان نیست که لباسهای (رویین) خود را بر زمین بگذارند، بشرط اینکه در برابر مردم خودآرایی نکنند؛ و اگر خود را بپوشانند برای آنان بهتر است؛ و خداوند شنوا و داناست."
      },
      {
        "index": 61,
        "text": "بر نابینا و افراد لنگ و بیمار گناهی نیست (که با شما هم غذا شوند)، و بر شما نیز گناهی نیست که از خانه\u200cهای خودتان [=خانه\u200cهای فرزندان یا همسرانتان که خانه خود شما محسوب می\u200cشود بدون اجازه خاصّی\u200c] غذا بخورید؛ و همچنین خانه\u200cهای پدرانتان، یا خانه\u200cهای مادرانتان، یا خانه\u200cهای برادرانتان، یا خانه\u200cهای خواهرانتان، یا خانه\u200cهای عموهایتان، یا خانه\u200cهای عمّه\u200cهایتان، یا خانه\u200cهای داییهایتان، یا خانه\u200cهای خاله\u200cهایتان، یا خانه\u200cای که کلیدش در اختیار شماست، یا خانه\u200cهای دوستانتان، بر شما گناهی نیست که بطور دسته\u200cجمعی یا جداگانه غذا بخورید؛ و هنگامی که داخل خانه\u200cای شدید، بر خویشتن سلام کنید، سلام و تحیّتی از سوی خداوند، سلامی پربرکت و پاکیزه! این گونه خداوند آیات را برای شما روشن می\u200cکند، باشد که بیندیشید!"
      },
      {
        "index": 62,
        "text": "مؤمنان واقعی کسانی هستند که به خدا و رسولش ایمان آورده\u200cاند و هنگامی که در کار مهمّی با او باشند، بی\u200cاجازه او جایی نمی\u200cروند؛ کسانی که از تو اجازه می\u200cگیرند، براستی به خدا و پیامبرش ایمان آورده\u200cاند! در این صورت، هر گاه برای بعضی کارهای مهمّ خود از تو اجازه بخواهند، به هر یک از آنان که می\u200cخواهی (و صلاح می\u200cبینی) اجازه ده، و برایشان از خدا آمرزش بخواه که خداوند آمرزنده و مهربان است!"
      },
      {
        "index": 63,
        "text": "صدا کردن پیامبر را در میان خود، مانند صدا کردن یکدیگر قرار ندهی؛ خداوند کسانی از شما را که پشت سر دیگران پنهان می\u200cشوند، و یکی پس از دیگری فرار می\u200cکنند می\u200cداند! پس آنان که فرمان او را مخالفت می\u200cکنند، باید بترسند از اینکه فتنه\u200cای دامنشان را بگیرد، یا عذابی دردناک به آنها برسد!"
      },
      {
        "index": 64,
        "text": "آگاه باشید که برای خداست آنچه در آسمانها و زمین است؛ او می\u200cداند آنچه را که شما بر آن هستید، و (می\u200cداند) روزی را که بسوی او بازمی\u200cگردند؛ و (در آن روز) آنها را از اعمالی که انجام دادند آگاه می\u200cسازد؛ و خداوند به هر چیزی داناست!"
      }
    ],
    "index": 24
  },
  {
    "aya": [
      {
        "index": 1,
        "text": "زوال ناپذیر و پر برکت است کسی که قرآن را بر بنده\u200cاش نازل کرد تا بیم\u200cدهنده جهانیان باشد."
      },
      {
        "index": 2,
        "text": "خداوندی که حکومت آسمانها و زمین از آن اوست، و فرزندی برای خود انتخاب نکرد، و همتایی در حکومت و مالکیّت ندارد، و همه چیز را آفرید، و به دقّت اندازه\u200cگیری نمود!"
      },
      {
        "index": 3,
        "text": "آنان غیر از خداوند معبودانی برای خود برگزیدند؛ معبودانی که چیزی را نمی\u200cآفرینند، بلکه خودشان مخلوقند، و مالک زیان و سود خویش نیستند، و نه مالک مرگ و حیات و رستاخیز خویشند."
      },
      {
        "index": 4,
        "text": "و کافران گفتند: «این فقط دروغی است که او ساخته، و گروهی دیگر او را بر این کار یاری داده\u200cاند.» آنها (با این سخن،) ظلم و دروغ بزرگی را مرتکب شدند."
      },
      {
        "index": 5,
        "text": "و گفتند: «این همان افسانه\u200cهای پیشینیان است که وی آن را رونویس کرده، و هر صبح و شام بر او املا می\u200cشود.»"
      },
      {
        "index": 6,
        "text": "بگو: «کسی آن را نازل کرده که اسرار آسمانها و زمین را می\u200cداند؛ او (همیشه) آمرزنده و مهربان بوده است!»"
      },
      {
        "index": 7,
        "text": "و گفتند: «چرا این پیامبر غذا می\u200cخورد و در بازارها راه می\u200cرود؟! (نه سنّت فرشتگان را دارد و نه روش شاهان را!) چرا فرشته\u200cای بر او نازل نشده که همراه وی مردم را انذار کند (و گواه صدق دعوی او باشد)؟!"
      },
      {
        "index": 8,
        "text": "یا گنجی (از آسمان) برای او فرستاده شود، یا باغی داشته باشد که از (میوه) آن بخورد (و امرار معاش کند)؟!» و ستمگران گفتند: «شما تنها از مردی مجنون پیروی می\u200cکنید!»"
      },
      {
        "index": 9,
        "text": "ببین چگونه برای تو مثلها زدند و گمراه شدند، آن گونه که قدرت پیدا کردن راه را ندارند!"
      },
      {
        "index": 10,
        "text": "زوال ناپذیر و بزرگ است خدایی که اگر بخواهد برای تو بهتر از این قرار می\u200cدهد: باغهایی که نهرها از زیر درختانش جاری است، و (اگر بخواهد) برای تو کاخهایی مجلّل قرارمی\u200cدهد."
      },
      {
        "index": 11,
        "text": "(اینها همه بهانه است) بلکه آنان قیامت را تکذیب کرده\u200cاند؛ و ما برای کسی که قیامت را تکذیب کند، آتشی شعله\u200cور و سوزان فراهم کرده\u200cایم!"
      },
      {
        "index": 12,
        "text": "هنگامی که این آتش آنان را از مکانی دور ببیند، صدای وحشتناک و خشم آلودش را که با نفس\u200cزدن شدید همراه است می\u200cشنوند."
      },
      {
        "index": 13,
        "text": "و هنگامی که در جای تنگ و محدودی از آن افکنده شوند در حالی که در غل و زنجیرند، فریاد واویلای آنان بلند می\u200cشود!"
      },
      {
        "index": 14,
        "text": "(به آنان گفته می\u200cشود:) امروز یک بار واویلا نگویید، بلکه بسیار واویلا بگویید!"
      },
      {
        "index": 15,
        "text": "(ای پیامبر!) بگو: «آیا این بهتر است یا بهشت جاویدانی که به پرهیزگاران وعده داده شده؟! بهشتی که پاداش اعمال آنها، و قرارگاهشان است.»"
      },
      {
        "index": 16,
        "text": "هر چه بخواهند در آنجا برایشان فراهم است؛ جاودانه در آن خواهند ماند؛ این وعده\u200cای است مسلّم که پروردگارت بر عهده گرفته است!"
      },
      {
        "index": 17,
        "text": "(به خاطر بیاور) روزی را که همه آنان و معبودهایی را که غیر از خدا می\u200cپرستند جمع می\u200cکند، آنگاه به آنها می\u200cگوید: «آیا شما این بندگان مرا گمراه کردید یا خود آنان راه را گم کردند؟!»"
      },
      {
        "index": 18,
        "text": "(در پاسخ) می\u200cگویند: «منزّهی تو! برای ما شایسته نبود که غیر از تو اولیایی برگزینیم، ولی آنان و پدرانشان را از نعمتها برخوردار نمودی تا اینکه (به جای شکر نعمت) یاد تو را فراموش کردند و تباه و هلاک شدند.»"
      },
      {
        "index": 19,
        "text": "(خداوند به آنان می\u200cگوید: ببینید) این معبودان، شما را در آنچه می\u200cگویید تکذیب کردند! اکنون نمی\u200cتوانید عذاب الهی را برطرف بسازید، یا از کسی یاری بطلبید! و هر کس از شما ستم کند، عذاب شدیدی به او می\u200cچشانیم!"
      },
      {
        "index": 20,
        "text": "ما هیچ یک از رسولان را پیش از تو نفرستادیم مگر اینکه غذا می\u200cخوردند و در بازارها راه می\u200cرفتند؛ و بعضی از شما را وسیله امتحان بعضی دیگر قراردادیم، آیا صبر و شکیبایی می\u200cکنید (و از عهده امتحان برمی\u200cآیید)؟! و پروردگار تو همواره بصیر و بینا بوده است."
      },
      {
        "index": 21,
        "text": "و کسانی که امیدی به دیدار ما ندارند (و رستاخیز را انکار می\u200cکنند) گفتند: «چرا فرشتگان بر ما نازل نشدند و یا پروردگارمان را با چشم خود نمی\u200cبینیم؟!» آنها درباره خود تکبّر ورزیدند و طغیان بزرگی کردند!"
      },
      {
        "index": 22,
        "text": "(آنها به آرزوی خود می\u200cرسند،) امّا روزی که فرشتگان را می\u200cبینند، روز بشارت برای مجرمان نخواهد بود (بلکه روز مجازات و کیفر آنان است)! و می\u200cگویند: «ما را امان دهید، ما را معاف دارید!» (امّا سودی ندارد!)"
      },
      {
        "index": 23,
        "text": "و ما به سراغ اعمالی که انجام داده\u200cاند می\u200cرویم، و همه را همچون ذرّات غبار پراکنده در هوا قرار می\u200cدهیم!"
      },
      {
        "index": 24,
        "text": "بهشتیان در آن روز قرارگاهشان از همه بهتر، و استراحتگاهشان نیکوتر است!"
      },
      {
        "index": 25,
        "text": "و (بخاطر آور) روزی را که آسمان با ابرها شکافته می\u200cشود، و فرشتگان نازل می\u200cگردند."
      },
      {
        "index": 26,
        "text": "حکومت در آن روز از آن خداوند رحمان است؛ و آن روز، روز سختی برای کافران خواهد بود!"
      },
      {
        "index": 27,
        "text": "و (به خاطر آور) روزی را که ستمکار دست خود را (از شدّت حسرت) به دندان می\u200cگزد و می\u200cگوید: «ای کاش با رسول (خدا) راهی برگزیده بودم!"
      },
      {
        "index": 28,
        "text": "ای وای بر من، کاش فلان (شخص گمراه) را دوست خود انتخاب نکرده بودم!"
      },
      {
        "index": 29,
        "text": "او مرا از یادآوری (حق) گمراه ساخت بعد از آنکه (یاد حق) به سراغ من آمده بود!» و شیطان همیشه خوارکنند* انسان بوده است!"
      },
      {
        "index": 30,
        "text": "و پیامبر عرضه داشت: «پروردگارا! قوم من قرآن را رها کردند»."
      },
      {
        "index": 31,
        "text": "(آری،) این گونه برای هر پیامبری دشمنی از مجرمان قرار دادیم؛ امّا (برای تو) همین بس که پروردگارت هادی و یاور (تو) باشد!"
      },
      {
        "index": 32,
        "text": "و کافران گفتند: «چرا قرآن یکجا بر او نازل نمی\u200cشود؟!» این بخاطر آن است که قلب تو را بوسیله آن محکم داریم، و (از این رو) آن را به تدریج بر تو خواندیم."
      },
      {
        "index": 33,
        "text": "آنان هیچ مثلی برای تو نمی\u200cآورند مگر اینکه ما حق را برای تو می\u200cآوریم، و تفسیری بهتر (و پاسخی دندان شکن که در برابر آن ناتوان شوند)!"
      },
      {
        "index": 34,
        "text": "(تو گمراه نیستی،) آنان که بر صورتهایشان بسوی جهنم محشور می\u200cشوند، بدترین محل را دارند و گمراه\u200cترین افرادند!"
      },
      {
        "index": 35,
        "text": "و ما به موسی کتاب (آسمانی) دادیم؛ و برادرش هارون را یاور او قرار دادیم؛"
      },
      {
        "index": 36,
        "text": "و گفتیم: «به سوی این قوم که آیات ما را تکذیب کردند بروید!» (امّا آن مردم به مخالفت برخاستند) و ما به شدّت آنان را درهم کوبیدیم!"
      },
      {
        "index": 37,
        "text": "و قوم نوح را هنگامی که رسولان (ما) را تکذیب کردند غرق نمودیم، و آنان را درس عبرتی برای مردم قرار دادیم؛ و برای ستمگران عذاب دردناکی فراهم ساخته\u200cایم!"
      },
      {
        "index": 38,
        "text": "(همچنین) قوم عاد و ثمود و اصحاب الرّس [= گروهی که درختان صنوبر را می\u200cپرستیدند] و اقوام بسیار دیگری را که در این میان بودند، هلاک کردیم!"
      },
      {
        "index": 39,
        "text": "و برای هر یک از آنها مثلها زدیم؛ و (چون سودی نداد،) همگی را نابود کردیم!"
      },
      {
        "index": 40,
        "text": "آنها [= مشرکان مکّه\u200c] از کنار شهری که باران شرّ [= بارانی از سنگهای آسمانی\u200c] بر آن باریده بود [= دیار قوم لوط] گذشتند؛ آیا آن را نمی\u200cدیدند؟! (آری، می\u200cدیدند) ولی به رستاخیز ایمان نداشتند!"
      },
      {
        "index": 41,
        "text": "و هنگامی که تو را می\u200cبینند، تنها به باد استهزایت می\u200cگیرند (و می\u200cگویند:) آیا این همان کسی است که خدا او را بعنوان پیامبر برانگیخته است؟!"
      },
      {
        "index": 42,
        "text": "اگر ما بر پرستش خدایانمان استقامت نمی\u200cکردیم، بیم آن می\u200cرفت که ما را گمراه سازد! امّا هنگامی که عذاب الهی را ببینند، بزودی می\u200cفهمند چه کسی گمراهتر بوده است!"
      },
      {
        "index": 43,
        "text": "آیا دیدی کسی را که هوای نفسش را معبود خود برگزیده است؟! آیا تو می\u200cتوانی او را هدایت کنی (یا به دفاع از او برخیزی)؟!"
      },
      {
        "index": 44,
        "text": "آیا گمان می\u200cبری بیشتر آنان می\u200cشنوند یا می\u200cفهمند؟! آنان فقط همچون چهارپایانند، بلکه گمراهترند!"
      },
      {
        "index": 45,
        "text": "آیا ندیدی چگونه پروردگارت سایه را گسترده ساخت؟! و اگر می\u200cخواست آن را ساکن قرار می\u200cداد؛ سپس خورشید را بر وجود آن دلیل قرار دادیم!"
      },
      {
        "index": 46,
        "text": "سپس آن را آهسته جمع می\u200cکنیم (و نظام سایه و آفتاب را حاکم می\u200cسازیم)!"
      },
      {
        "index": 47,
        "text": "او کسی است که شب را برای شما لباس قرار داد، و خواب را مایه استراحت، و روز را وسیله حرکت و حیات!"
      },
      {
        "index": 48,
        "text": "او کسی است که بادها را بشارتگرانی پیش از رحمتش فرستاد، و از آسمان آبی پاک\u200cکننده نازل کردیم..."
      },
      {
        "index": 49,
        "text": "تا بوسیله آن، سرزمین مرده\u200cای را زنده کنیم؛ و آن را به مخلوقاتی که آفریده\u200cایم -چهارپایان و انسانهای بسیار- می\u200cنوشانیم."
      },
      {
        "index": 50,
        "text": "ما این آیات را بصورتهای گوناگون برای آنان بیان کردیم تا متذکّر شوند، ولی بیشتر مردم از هر کاری جز انکار و کفر ابا دارند."
      },
      {
        "index": 51,
        "text": "و اگر می\u200cخواستیم، در هر شهر و دیاری بیم\u200cدهنده\u200cای برمی\u200cانگیختیم (ولی این کار لزومی نداشت)."
      },
      {
        "index": 52,
        "text": "بنابر این از کافران اطاعت مکن، و بوسیله آن [= قرآن\u200c] با آنان جهاد بزرگی بنما!"
      },
      {
        "index": 53,
        "text": "او کسی است که دو دریا را در کنار هم قرار داد؛ یکی گوارا و شیرین، و دیگر شور و تلخ؛ و در میان آنها برزخی قرار داد تا با هم مخلوط نشوند (گویی هر یک به دیگری می\u200cگوید:) دور باش و نزدیک نیا!"
      },
      {
        "index": 54,
        "text": "او کسی است که از آب، انسانی را آفرید؛ سپس او را نسب و سبب قرار داد (و نسل او را از این دو طریق گسترش داد)؛ و پروردگار تو همواره توانا بوده است."
      },
      {
        "index": 55,
        "text": "آنان جز خدا چیزهایی را می\u200cپرستند که نه به آنان سودی می\u200cرساند و نه زیانی؛ و کافران همیشه در برابر پروردگارشان (در طریق کفر) پشتیبان یکدیگرند."
      },
      {
        "index": 56,
        "text": "(ای پیامبر!) ما تو را جز بعنوان بشارت دهنده و انذار کننده نفرستادیم!"
      },
      {
        "index": 57,
        "text": "بگو: «من در برابر آن (ابلاغ آیین خدا) هیچ گونه پاداشی از شما نمی\u200cطلبم؛ مگر کسی که بخواهد راهی بسوی پروردگارش برگزیند (این پاداش من است.)»"
      },
      {
        "index": 58,
        "text": "و توکّل کن بر آن زنده\u200cای که هرگز نمی\u200cمیرد؛ و تسبیح و حمد او را بجا آور؛ و همین بس که او از گناهان بندگانش آگاه است!"
      },
      {
        "index": 59,
        "text": "همان (خدایی) که آسمانها و زمین و آنچه را میان این دو وجود دارد، در شش روز [= شش دوران\u200c] آفرید؛ سپس بر عرش (قدرت) قرار گرفت (و به تدبیر جهان پرداخت، او خداوند) رحمان است؛ از او بخواه که از همه چیز آگاه است!"
      },
      {
        "index": 60,
        "text": "و هنگامی که به آنان گفته شود: «برای خداوند رحمان سجده کنید!» می\u200cگویند: «رحمان چیست؟! (ما اصلاً رحمان را نمی\u200cشناسیم!) آیا برای چیزی سجده کنیم که تو به ما دستور می\u200cدهی؟!» (این سخن را می\u200cگویند) و بر نفرتشان افزوده می\u200cشود!"
      },
      {
        "index": 61,
        "text": "جاودان و پربرکت است آن (خدایی) که در آسمان منزلگاه\u200cهائی برای ستارگان قرار داد؛ و در میان آن، چراغ روشن و ماه تابانی آفرید!"
      },
      {
        "index": 62,
        "text": "و او همان کسی است که شب و روز را جانشین یکدیگر قرار داد برای کسی که بخواهد متذکّر شود یا شکرگزاری کند (و آنچه را در روز کوتاهی کرده در شب انجام دهد و به عکس)."
      },
      {
        "index": 63,
        "text": "بندگان (خاص خداوند) رحمان، کسانی هستند که با آرامش و بی\u200cتکبّر بر زمین راه می\u200cروند؛ و هنگامی که جاهلان آنها را مخاطب سازند (و سخنان نابخردانه گویند)، به آنها سلام می\u200cگویند (و با بی\u200cاعتنایی و بزرگواری می\u200cگذرند)؛"
      },
      {
        "index": 64,
        "text": "کسانی که شبانگاه برای پروردگارشان سجده و قیام می\u200cکنند؛"
      },
      {
        "index": 65,
        "text": "و کسانی که می\u200cگویند: «پروردگارا! عذاب جهنم را از ما برطرف گردان، که عذابش سخت و پر دوام است!"
      },
      {
        "index": 66,
        "text": "مسلّماً آن (جهنم)، بد جایگاه و بد محلّ اقامتی است!»"
      },
      {
        "index": 67,
        "text": "و کسانی که هرگاه انفاق کنند، نه اسراف می\u200cنمایند و نه سخت\u200cگیری؛ بلکه در میان این دو، حدّ اعتدالی دارند."
      },
      {
        "index": 68,
        "text": "و کسانی که معبود دیگری را با خداوند نمی\u200cخوانند؛ و انسانی را که خداوند خونش را حرام شمرده، جز بحق نمی\u200cکشند؛ و زنا نمی\u200cکنند؛ و هر کس چنین کند، مجازات سختی خواهد دید!"
      },
      {
        "index": 69,
        "text": "عذاب او در قیامت مضاعف می\u200cگردد، و همیشه با خواری در آن خواهد ماند!"
      },
      {
        "index": 70,
        "text": "مگر کسانی که توبه کنند و ایمان آورند و عمل صالح انجام دهند، که خداوند گناهان آنان را به حسنات مبدّل می\u200cکند؛ و خداوند همواره آمرزنده و مهربان بوده است!"
      },
      {
        "index": 71,
        "text": "و کسی که توبه کند و عمل صالح انجام دهد، بسوی خدا بازگشت می\u200cکند (و پاداش خود را از او می\u200cگیرد.)"
      },
      {
        "index": 72,
        "text": "و کسانی که شهادت به باطل نمی\u200cدهند (و در مجالس باطل شرکت نمی\u200cکنند)؛ و هنگامی که با لغو و بیهودگی برخورد کنند، بزرگوارانه از آن می\u200cگذرند."
      },
      {
        "index": 73,
        "text": "و کسانی که هرگاه آیات پروردگارشان به آنان گوشزد شود، کر و کور روی آن نمی افتند."
      },
      {
        "index": 74,
        "text": "و کسانی که می\u200cگویند: «پروردگارا! از همسران و فرزندانمان مایه روشنی چشم ما قرارده، و ما را برای پرهیزگاران پیشوا گردان!»"
      },
      {
        "index": 75,
        "text": "(آری،) آنها هستند که درجات عالی بهشت در برابر شکیباییشان به آنان پاداش داده می\u200cشود؛ و در آن، با تحیّت و سلام روبه\u200cرو می\u200cشوند."
      },
      {
        "index": 76,
        "text": "در حالی که جاودانه در آن خواهند ماند؛ چه قرارگاه و محلّ اقامت خوبی!"
      },
      {
        "index": 77,
        "text": "بگو: «پروردگارم برای شما ارجی قائل نیست اگر دعای شما نباشد؛ شما (آیات خدا و پیامبران را) تکذیب کردید، و (این عمل) دامان شما را خواهد گرفت و از شما جدا نخواهد شد!» ظ"
      }
    ],
    "index": 25
  },
  {
    "aya": [
      {
        "index": 1,
        "text": "طسم\u200c"
      },
      {
        "index": 2,
        "text": "این آیات کتاب روشنگر است."
      },
      {
        "index": 3,
        "text": "گویی می\u200cخواهی جان خود را از شدّت اندوه از دست دهی بخاطر اینکه آنها ایمان نمی\u200cآورند!"
      },
      {
        "index": 4,
        "text": "اگر ما اراده کنیم، از آسمان بر آنان آیه\u200cای نازل می\u200cکنیم که گردنهایشان در برابر آن خاضع گردد!"
      },
      {
        "index": 5,
        "text": "و هیچ ذکر تازه\u200cای از سوی خداوند مهربان برای آنها نمی\u200cآید مگر اینکه از آن روی\u200cگردان می\u200cشوند!"
      },
      {
        "index": 6,
        "text": "آنان تکذیب کردند؛ امّا بزودی اخبار (کیفر) آنچه را استهزا می\u200cکردند به آنان می\u200cرسد!"
      },
      {
        "index": 7,
        "text": "آیا آنان به زمین نگاه نکردند که چقدر از انواع گیاهان پرارزش در آن رویاندیم؟!"
      },
      {
        "index": 8,
        "text": "در این، نشانه روشنی است (بر وجود خدا)؛ ولی بیشترشان هرگز مؤمن نبوده\u200cاند!"
      },
      {
        "index": 9,
        "text": "و پروردگار تو عزیز و رحیم است!"
      },
      {
        "index": 10,
        "text": "(به خاطر بیاور) هنگامی را که پروردگارت موسی را ندا داد که به سراغ قوم ستمگر برو..."
      },
      {
        "index": 11,
        "text": "قوم فرعون، آیا آنان (از مخالفت فرمان پروردگار) پرهیز نمی\u200cکنند؟!"
      },
      {
        "index": 12,
        "text": "(موسی) عرض کرد: «پروردگارا! از آن بیم دارم که مرا تکذیب کنند،"
      },
      {
        "index": 13,
        "text": "و سینه\u200cام تنگ شود، و زبانم بقدر کافی گویا نیست؛ (برادرم) هارون را نیز رسالت ده (تا مرا یاری کند)!"
      },
      {
        "index": 14,
        "text": "و آنان (به اعتقاد خودشان) بر گردن من گناهی دارند؛ می\u200cترسم مرا بکشند (و این رسالت به پایان نرسد)!"
      },
      {
        "index": 15,
        "text": "فرمود: «چنین نیست، (آنان کاری نمی\u200cتوانند انجام دهند)! شما هر دو با آیات ما (برای هدایتشان) بروید؛ ما با شما هستیم و (سخنانتان را) می\u200cشنویم!"
      },
      {
        "index": 16,
        "text": "به سراغ فرعون بروید و بگویید: ما فرستاده پروردگار جهانیان هستیم؛"
      },
      {
        "index": 17,
        "text": "بنی اسرائیل را با ما بفرست!» (آنها به سراغ فرعون آمدند)؛"
      },
      {
        "index": 18,
        "text": "(فرعون) گفت: «آیا ما تو را در کودکی در میان خود پرورش ندادیم، و سالهایی از زندگیت را در میان ما نبودی؟!"
      },
      {
        "index": 19,
        "text": "و سرانجام، آن کارت را (که نمی\u200cبایست انجام دهی) انجام دادی (و یک نفر از ما را کشتی)، و تو از ناسپاسانی!»"
      },
      {
        "index": 20,
        "text": "(موسی) گفت: «من آن کار را انجام دادم در حالی که از بی\u200cخبران بودم!"
      },
      {
        "index": 21,
        "text": "پس هنگامی که از شما ترسیدم فرار کردم؛ و پروردگارم به من حکمت و دانش بخشید، و مرا از پیامبران قرار داد!"
      },
      {
        "index": 22,
        "text": "آیا این منتّی است که تو بر من می\u200cگذاری که بنی اسرائیل را برده خود ساخته\u200cای؟!»"
      },
      {
        "index": 23,
        "text": "فرعون گفت: «پروردگار عالمیان چیست؟!»"
      },
      {
        "index": 24,
        "text": "(موسی) گفت: «پروردگار آسمانها و زمین و آنچه میان آن دو است، اگر اهل یقین هستید!»."
      },
      {
        "index": 25,
        "text": "(فرعون) به اطرافیانش گفت: «آیا نمی\u200cشنوید (این مرد چه می\u200cگوید)؟!»"
      },
      {
        "index": 26,
        "text": "(موسی) گفت: «او پروردگار شما و پروردگار نیاکان شماست!»"
      },
      {
        "index": 27,
        "text": "(فرعون) گفت: «پیامبری که بسوی شما فرستاده شده مسلّماً دیوانه است!»"
      },
      {
        "index": 28,
        "text": "(موسی) گفت: «او پروردگار مشرق و مغرب و آنچه میان آن دو است می\u200cباشد، اگر شما عقل و اندیشه خود را به کار می\u200cگرفتید!»"
      },
      {
        "index": 29,
        "text": "(فرعون خشمگین شد و) گفت: «اگر معبودی غیر از من برگزینی، تو را از زندانیان قرار خواهم داد!»"
      },
      {
        "index": 30,
        "text": "(موسی) گفت: «حتّی اگر نشانه آشکاری برای تو بیاورم (باز ایمان نمی\u200cآوری)؟!»"
      },
      {
        "index": 31,
        "text": "گفت: «اگر راست می\u200cگویی آن را بیاور!»"
      },
      {
        "index": 32,
        "text": "در این هنگام موسی عصای خود را افکند، و ناگهان مار عظیم و آشکاری شد؛"
      },
      {
        "index": 33,
        "text": "و دست خود را (در گریبان فرو برد و) بیرون آورد، و در برابر بینندگان سفید و روشن بود."
      },
      {
        "index": 34,
        "text": "(فرعون) به گروهی که اطراف او بودند گفت: «این ساحر آگاه و ماهری است!"
      },
      {
        "index": 35,
        "text": "او می\u200cخواهد با سحرش شما را از سرزمینتان بیرون کند! شما چه نظر می\u200cدهید؟»"
      },
      {
        "index": 36,
        "text": "گفتند: «او و برادرش را مهلت ده؛ و مأموران را برای بسیج به تمام شهرها اعزام کن،"
      },
      {
        "index": 37,
        "text": "تا هر ساحر ماهر و دانایی را نزد تو آورند!»"
      },
      {
        "index": 38,
        "text": "سرانجام ساحران برای وعده\u200cگاه روز معیّنی جمع\u200cآوری شدند."
      },
      {
        "index": 39,
        "text": "و به مردم گفته شد: «آیا شما نیز (در این صحنه) اجتماع می\u200cکنید..."
      },
      {
        "index": 40,
        "text": "تا اگر ساحران پیروز شوند، از آنان پیروی کنیم؟!»"
      },
      {
        "index": 41,
        "text": "هنگامی که ساحران آمدند، به فرعون گفتند: «آیا اگر ما پیروز شویم، پاداش مهمّی خواهیم داشت؟»"
      },
      {
        "index": 42,
        "text": "گفت: «(آری،) و در آن صورت شما از مقرّبان خواهید بود!»"
      },
      {
        "index": 43,
        "text": "(روز موعود فرا رسید و همگی جمع شدند؛) موسی به ساحران گفت: «آنچه را می\u200cخواهید بیفکنید، بیفکنید!»"
      },
      {
        "index": 44,
        "text": "آنها طنابها و عصاهای خود را افکندند و گفتند: «به عزّت فرعون، ما قطعاً پیروزیم!»"
      },
      {
        "index": 45,
        "text": "سپس موسی عصایش را افکند، ناگهان تمام وسایل دروغین آنها را بلعید!"
      },
      {
        "index": 46,
        "text": "فوراً همه ساحران به سجده افتادند."
      },
      {
        "index": 47,
        "text": "گفتند: «ما به پروردگار عالمیان ایمان آوردیم،"
      },
      {
        "index": 48,
        "text": "پروردگار موسی و هارون!»"
      },
      {
        "index": 49,
        "text": "(فرعون) گفت: «آیا پیش از اینکه به شما اجازه دهم به او ایمان آوردید؟! مسلّماً او بزرگ و استاد شماست که به شما سحر آموخته (و این یک توطئه است)! امّا بزودی خواهید دانست! دستها و پاهای شما را بعکس یکدیگر قطع می\u200cکنم، و همه شما را به دار می\u200cآویزم!»"
      },
      {
        "index": 50,
        "text": "گفتند: «مهّم نیست، (هر کاری از دستت ساخته است بکن)! ما بسوی پروردگارمان بازمی\u200cگردیم!"
      },
      {
        "index": 51,
        "text": "ما امیدواریم که پروردگارمان خطاهای ما را ببخشد، چرا که ما نخستین ایمان\u200cآورندگان بودیم!»"
      },
      {
        "index": 52,
        "text": "و به موسی وحی کردیم که شبانه بندگانم را (از مصر) کوچ ده، زیرا شما مورد تعقیب هستید!»"
      },
      {
        "index": 53,
        "text": "فرعون (از این ماجرا آگاه شد و) مأموران بسیج نیرو را به شهرها فرستاد،"
      },
      {
        "index": 54,
        "text": "(و گفت:) اینها مسلّماً گروهی اندکند؛"
      },
      {
        "index": 55,
        "text": "و اینها ما را به خشم آورده\u200cاند؛"
      },
      {
        "index": 56,
        "text": "و ما همگی آماده پیکاریم!»"
      },
      {
        "index": 57,
        "text": "(سرانجام فرعونیان مغلوب شدند،) و ما آنها را از باغها و چشمه\u200cها بیرون راندیم،"
      },
      {
        "index": 58,
        "text": "و از گنجها و قصرهای مجلّل!"
      },
      {
        "index": 59,
        "text": "(آری،) اینچنین کردیم! و بنی اسرائیل را وارث آنها ساختیم!"
      },
      {
        "index": 60,
        "text": "آنان به تعقیب بنی اسرائیل پرداختند، و به هنگام طلوع آفتاب به آنها رسیدند."
      },
      {
        "index": 61,
        "text": "هنگامی که دو گروه یکدیگر را دیدند، یاران موسی گفتند: «ما در چنگال فرعونیان گرفتار شدیم!»"
      },
      {
        "index": 62,
        "text": "(موسی) گفت: «چنین نیست! یقیناً پروردگارم با من است، بزودی مرا هدایت خواهد کرد!»"
      },
      {
        "index": 63,
        "text": "و بدنبال آن به موسی وحی کردیم: «عصایت را به دریا بزن!» (عصایش را به دریا زد،) و دریا از هم شکافته شد، و هر بخشی همچون کوه عظیمی بود!"
      },
      {
        "index": 64,
        "text": "و در آنجا دیگران [= لشکر فرعون\u200c] را نیز (به دریا) نزدیک ساختیم!"
      },
      {
        "index": 65,
        "text": "و موسی و تمام کسانی را که با او بودند نجات دادیم!"
      },
      {
        "index": 66,
        "text": "سپس دیگران را غرق کردیم!"
      },
      {
        "index": 67,
        "text": "در این جریان، نشانه روشنی است ولی بیشترشان ایمان نیاوردند! (چرا که طالب حق نبودند)"
      },
      {
        "index": 68,
        "text": "و پروردگارت شکست\u200cناپذیر و مهربان است!"
      },
      {
        "index": 69,
        "text": "و بر آنان خبر ابراهیم را بخوان،"
      },
      {
        "index": 70,
        "text": "هنگامی که به پدر و قومش گفت: «چه چیز را می\u200cپرستید؟!»"
      },
      {
        "index": 71,
        "text": "گفتند: «بتهایی را می\u200cپرستیم، و همه روز ملازم عبادت آنهاییم.»"
      },
      {
        "index": 72,
        "text": "گفت: «آیا هنگامی که آنها را می\u200cخوانید صدای شما را می\u200cشنوند؟!"
      },
      {
        "index": 73,
        "text": "یا سود و زیانی به شما می\u200cرسانند؟!»"
      },
      {
        "index": 74,
        "text": "گفتند: «ما فقط نیاکان خود را یافتیم که چنین می\u200cکنند.»"
      },
      {
        "index": 75,
        "text": "گفت: «آیا دیدید (این) چیزهایی را که پیوسته پرستش می\u200cکردید..."
      },
      {
        "index": 76,
        "text": "شما و پدران پیشین شما،"
      },
      {
        "index": 77,
        "text": "همه آنها دشمن من هستند (و من دشمن آنها)، مگر پروردگار عالمیان!"
      },
      {
        "index": 78,
        "text": "همان کسی که مرا آفرید، و پیوسته راهنمائیم می\u200cکند،"
      },
      {
        "index": 79,
        "text": "و کسی که مرا غذا می\u200cدهد و سیراب می\u200cنماید،"
      },
      {
        "index": 80,
        "text": "و هنگامی که بیمار شوم مرا شفا می\u200cدهد،"
      },
      {
        "index": 81,
        "text": "و کسی که مرا می\u200cمیراند و سپس زنده می\u200cکند،"
      },
      {
        "index": 82,
        "text": "و کسی که امید دارم گناهم را در روز جزا ببخشد!"
      },
      {
        "index": 83,
        "text": "پروردگارا! به من علم و دانش ببخش، و مرا به صالحان ملحق کن!"
      },
      {
        "index": 84,
        "text": "و برای من در میان امّتهای آینده، زبان صدق (و ذکر خیری) قرار ده!"
      },
      {
        "index": 85,
        "text": "و مرا وارثان بهشت پرنعمت گردان!"
      },
      {
        "index": 86,
        "text": "و پدرم [= عمویم\u200c] را بیامرز، که او از گمراهان بود!"
      },
      {
        "index": 87,
        "text": "و در آن روز که مردم برانگیخته می\u200cشوند، مرا شرمنده و رسوا مکن!"
      },
      {
        "index": 88,
        "text": "در آن روز که مال و فرزندان سودی نمی\u200cبخشد،"
      },
      {
        "index": 89,
        "text": "مگر کسی که با قلب سلیم به پیشگاه خدا آید!»"
      },
      {
        "index": 90,
        "text": "(در آن روز،) بهشت برای پرهیزکاران نزدیک می\u200cشود،"
      },
      {
        "index": 91,
        "text": "و دوزخ برای گمراهان آشکار می\u200cگردد،"
      },
      {
        "index": 92,
        "text": "و به آنان گفته می\u200cشود: «کجا هستند معبودانی که آنها را پرستش می\u200cکردید..."
      },
      {
        "index": 93,
        "text": "معبودهایی غیر از خدا؟! آیا آنها شما را یاری می\u200cکنند، یا کسی به یاری آنها می\u200cآید؟!»"
      },
      {
        "index": 94,
        "text": "در آن هنگام همه آن معبودان با عابدان گمراه به دوزخ افکنده می\u200cشوند؛"
      },
      {
        "index": 95,
        "text": "و همچنین همگی لشکریان ابلیس!"
      },
      {
        "index": 96,
        "text": "آنها در آنجا در حالی که به مخاصمه برخاسته\u200cاند می\u200cگویند:"
      },
      {
        "index": 97,
        "text": "«به خدا سوگند که ما در گمراهی آشکاری بودیم،"
      },
      {
        "index": 98,
        "text": "چون شما را با پروردگار عالمیان برابر می\u200cشمردیم!"
      },
      {
        "index": 99,
        "text": "امّا کسی جز مجرمان ما را گمراه نکرد!"
      },
      {
        "index": 100,
        "text": "(افسوس که امروز) شفاعت\u200cکنندگانی برای ما وجود ندارد،"
      },
      {
        "index": 101,
        "text": "و نه دوست گرم و پرمحبّتی!"
      },
      {
        "index": 102,
        "text": "ای کاش بار دیگر (به دنیا) بازگردیم و از مؤمنان باشیم!»"
      },
      {
        "index": 103,
        "text": "در این ماجرا، نشانه (و عبرتی) است؛ ولی بیشتر آنان مؤمن نبودند!"
      },
      {
        "index": 104,
        "text": "و پروردگار تو عزیز و رحیم است!"
      },
      {
        "index": 105,
        "text": "قوم نوح رسولان را تکذیب کردند،"
      },
      {
        "index": 106,
        "text": "هنگامی که برادرشان نوح به آنان گفت: «آیا تقوا پیشه نمی\u200cکنید؟!"
      },
      {
        "index": 107,
        "text": "مسلّماً من برای شما پیامبری امین هستم!"
      },
      {
        "index": 108,
        "text": "تقوای الهی پیشه کنید و مرا اطاعت نمایید!"
      },
      {
        "index": 109,
        "text": "من برای این دعوت، هیچ مزدی از شما نمی\u200cطلبم؛ اجر من تنها بر پروردگار عالمیان است!"
      },
      {
        "index": 110,
        "text": "پس، تقوای الهی پیشه کنید و مرا اطاعت نمایید!»"
      },
      {
        "index": 111,
        "text": "گفتند: «آیا ما به تو ایمان بیاوریم در حالی که افراد پست و بی\u200cارزش از تو پیروی کرده\u200cاند؟!»"
      },
      {
        "index": 112,
        "text": "(نوح) گفت: «من چه می\u200cدانم آنها چه کاری داشته\u200cاند!"
      },
      {
        "index": 113,
        "text": "حساب آنها تنها با پروردگار من است اگر شما می\u200cفهمیدید!"
      },
      {
        "index": 114,
        "text": "و من هرگز مؤمنان را طرد نخواهم کرد."
      },
      {
        "index": 115,
        "text": "من تنها انذارکننده\u200cای آشکارم.»"
      },
      {
        "index": 116,
        "text": "گفتند: «ای نوح! اگر (از حرفهایت) دست برنداری، سنگباران خواهی شد!»"
      },
      {
        "index": 117,
        "text": "گفت: «پروردگارا! قوم من، مرا تکذیب کردند!"
      },
      {
        "index": 118,
        "text": "اکنون میان من و آنها جدایی بیفکن؛ و مرا و مؤمنانی را که با من هستند رهایی بخش!»"
      },
      {
        "index": 119,
        "text": "ما، او و کسانی را که با او بودند، در آن کشتی که پر (از انسان و انواع حیوانات) بود، رهایی بخشیدیم!"
      },
      {
        "index": 120,
        "text": "سپس بقیه را غرق کردیم!"
      },
      {
        "index": 121,
        "text": "در این ماجرا نشانه روشنی است؛ امّا بیشتر آنان مؤمن نبودند."
      },
      {
        "index": 122,
        "text": "و پروردگار تو عزیز و رحیم است."
      },
      {
        "index": 123,
        "text": "قوم عاد (نیز) رسولان (خدا) را تکذیب کردند،"
      },
      {
        "index": 124,
        "text": "هنگامی که برادرشان هود گفت: «آیا تقوا پیشه نمی\u200cکنید؟!"
      },
      {
        "index": 125,
        "text": "مسلماً من برای شما پیامبری امین هستم."
      },
      {
        "index": 126,
        "text": "پس تقوای الهی پیشه کنید و مرا اطاعت نمایید!"
      },
      {
        "index": 127,
        "text": "من در برابر این دعوت، هیچ اجر و پاداشی از شما نمی\u200cطلبم؛ اجر و پاداش من تنها بر پروردگار عالمیان است."
      },
      {
        "index": 128,
        "text": "آیا شما بر هر مکان مرتفعی نشانه\u200cای از روی هوا و هوس می\u200cسازید؟!"
      },
      {
        "index": 129,
        "text": "و قصرها و قلعه\u200cهای زیبا و محکم بنا می\u200cکنید شاید در دنیا جاودانه بمانید؟!"
      },
      {
        "index": 130,
        "text": "و هنگامی که کسی را مجازات می\u200cکنید همچون جبّاران کیفر می\u200cدهید!"
      },
      {
        "index": 131,
        "text": "پس تقوای الهی پیشه کنید و مرا اطاعت نمایید!"
      },
      {
        "index": 132,
        "text": "و از (نافرمانی) خدایی بپرهیزید که شما را به نعمتهایی که می\u200cدانید امداد کرده؛"
      },
      {
        "index": 133,
        "text": "شما را به چهارپایان و نیز پسران (لایق و برومند) امداد فرموده؛"
      },
      {
        "index": 134,
        "text": "همچنین به باغها و چشمه\u200cها!"
      },
      {
        "index": 135,
        "text": "(اگر کفران کنید،) من بر شما از عذاب روزی بزرگ می\u200cترسم!»"
      },
      {
        "index": 136,
        "text": "آنها [= قوم عاد] گفتند: «برای ما تفاوت نمی\u200cکند، چه ما را انذار کنی یا نکنی؛ (بیهوده خود را خسته مکن)!"
      },
      {
        "index": 137,
        "text": "این همان روش (و افسانه\u200cهای) پیشینیان است!"
      },
      {
        "index": 138,
        "text": "و ما هرگز مجازات نخواهیم شد!»"
      },
      {
        "index": 139,
        "text": "آنان هود را تکذیب کردند، ما هم نابودشان کردیم؛ و در این، آیت و نشانه\u200cای است (برای آگاهان)؛ ولی بیشتر آنان مؤمن نبودند!"
      },
      {
        "index": 140,
        "text": "و پروردگار تو عزیز و رحیم است!"
      },
      {
        "index": 141,
        "text": "قوم ثمود رسولان (خدا) را تکذیب کردند،"
      },
      {
        "index": 142,
        "text": "هنگامی که صالح به آنان گفت: «آیا تقوا پیشه نمی\u200cکنید؟!"
      },
      {
        "index": 143,
        "text": "من برای شما پیامبری امین هستم!"
      },
      {
        "index": 144,
        "text": "پس تقوای الهی پیشه کنید و مرا اطاعت نمایید!"
      },
      {
        "index": 145,
        "text": "من در برابر این دعوت، اجر و پاداشی از شما نمی\u200cطلبم؛ اجر من تنها بر پروردگار عالمیان است!"
      },
      {
        "index": 146,
        "text": "آیا شما تصوّر می\u200cکنید همیشه در نهایت امنیّت در نعمتهایی که اینجاست می\u200cمانید،"
      },
      {
        "index": 147,
        "text": "در این باغها و چشمه\u200cها،"
      },
      {
        "index": 148,
        "text": "در این زراعتها و نخلهایی که میوه\u200cهایش شیرین و رسیده است؟!"
      },
      {
        "index": 149,
        "text": "و از کوه\u200cها خانه\u200cهایی می\u200cتراشید، و در آن به عیش و نوش می\u200cپردازید!"
      },
      {
        "index": 150,
        "text": "پس از خدا بترسید و مرا اطاعت کنید!"
      },
      {
        "index": 151,
        "text": "و فرمان مسرفان را اطاعت نکنید!"
      },
      {
        "index": 152,
        "text": "همانها که در زمین فساد می\u200cکنند و اصلاح نمی\u200cکنند!»"
      },
      {
        "index": 153,
        "text": "گفتند: «(ای صالح!) تو از افسون شدگانی (و عقل خود را از دست داده\u200cای!)"
      },
      {
        "index": 154,
        "text": "تو فقط بشری همچون مائی؛ اگر راست می\u200cگویی آیت و نشانه\u200cای بیاور!»"
      },
      {
        "index": 155,
        "text": "گفت: «این ناقه\u200cای است (که آیت الهی است) برای او سهمی (از آب قریه)، و برای شما سهم روز معینّی است!"
      },
      {
        "index": 156,
        "text": "کمترین آزاری به آن نرسانید، که عذاب روزی بزرگ شما را فرا خواهد گرفت!»"
      },
      {
        "index": 157,
        "text": "سرانجام بر آن (ناقه) حمله نموده آن را «پی» کردند؛ (و هلاک نمودند) سپس از کرده خود پشیمان شدند!"
      },
      {
        "index": 158,
        "text": "و عذاب الهی آنان را فرا گرفت؛ در این، آیت و نشانه\u200cای است؛ ولی بیشتر آنان مؤمن نبودند!"
      },
      {
        "index": 159,
        "text": "و پروردگار تو عزیز و رحیم است!"
      },
      {
        "index": 160,
        "text": "قوم لوط فرستادگان (خدا) را تکذیب کردند،"
      },
      {
        "index": 161,
        "text": "هنگامی که برادرشان لوط به آنان گفت: «آیا تقوا پیشه نمی\u200cکنید؟!"
      },
      {
        "index": 162,
        "text": "من برای شما پیامبری امین هستم!"
      },
      {
        "index": 163,
        "text": "پس تقوای الهی پیشه کنید و مرا اطاعت نمایید!"
      },
      {
        "index": 164,
        "text": "من در برابر این دعوت، اجری از شما نمی\u200cطلبم، اجر من فقط بر پروردگار عالمیان است!"
      },
      {
        "index": 165,
        "text": "آیا در میان جهانیان، شما به سراغ جنس ذکور می\u200cروید (و همجنس بازی می\u200cکنید، آیا این زشت و ننگین نیست؟!)"
      },
      {
        "index": 166,
        "text": "و همسرانی را که پروردگارتان برای شما آفریده است رها می\u200cکنید؟! (حقّاً) شما قوم تجاوزگری هستید!»"
      },
      {
        "index": 167,
        "text": "گفتند: «ای لوط! اگر (از این سخنان) دست برنداری، به یقین از اخراج شدگان خواهی بود!»"
      },
      {
        "index": 168,
        "text": "گفت: «من دشمن سرسخت اعمال شما هستم!"
      },
      {
        "index": 169,
        "text": "پروردگارا! من و خاندانم را از آنچه اینها انجام می\u200cدهند رهایی بخش!»"
      },
      {
        "index": 170,
        "text": "ما او و تمامی خاندانش را نجات دادیم،"
      },
      {
        "index": 171,
        "text": "جز پیرزنی که در میان بازماندگان بود!"
      },
      {
        "index": 172,
        "text": "سپس دیگران را هلاک کردیم!"
      },
      {
        "index": 173,
        "text": "و بارانی (از سنگ) بر آنها فرستادیم؛ چه باران بدی بود باران انذارشدگان!"
      },
      {
        "index": 174,
        "text": "در این (ماجرای قوم لوط و سرنوشت شوم آنها) آیتی است؛ امّا بیشترشان مؤمن نبودند."
      },
      {
        "index": 175,
        "text": "و پروردگار تو عزیز و رحیم است!"
      },
      {
        "index": 176,
        "text": "اصحاب ایکه [= شهری نزدیک مدین\u200c] رسولان (خدا) را تکذیب کردند،"
      },
      {
        "index": 177,
        "text": "هنگامی که شعیب به آنها گفت: «آیا تقوا پیشه نمی\u200cکنید؟!"
      },
      {
        "index": 178,
        "text": "مسلّماً من برای شما پیامبری امین هستم!"
      },
      {
        "index": 179,
        "text": "پس تقوای الهی پیشه کنید و مرا اطاعت نمایید!"
      },
      {
        "index": 180,
        "text": "من در برابر این دعوت، پاداشی از شما نمی\u200cطلبم؛ اجر من تنها بر پروردگار عالمیان است!"
      },
      {
        "index": 181,
        "text": "حق پیمانه را ادا کنید (و کم فروشی نکنید)، و دیگران را به خسارت نیفکنید!"
      },
      {
        "index": 182,
        "text": "و با ترازوی صحیح وزن کنید!"
      },
      {
        "index": 183,
        "text": "و حق مردم را کم نگذارید، و در زمین تلاش برای فساد نکنید!"
      },
      {
        "index": 184,
        "text": "و از (نافرمانی) کسی که شما و اقوام پیشین را آفرید بپرهیزید!»"
      },
      {
        "index": 185,
        "text": "آنها گفتند: «تو فقط از افسون\u200cشدگانی!"
      },
      {
        "index": 186,
        "text": "تو بشری همچون مائی، تنها گمانی که درباره تو داریم این است که از دروغگویانی!"
      },
      {
        "index": 187,
        "text": "اگر راست می\u200cگویی، سنگهایی از آسمان بر سر ما بباران!»"
      },
      {
        "index": 188,
        "text": "(شعیب) گفت: «پروردگار من به اعمالی که شما انجام می\u200cدهید داناتر است!»"
      },
      {
        "index": 189,
        "text": "سرانجام او را تکذیب کردند، و عذاب روز سایبان (سایبانی از ابر صاعقه\u200cخیز) آنها را فراگرفت؛ یقیناً آن عذاب روز بزرگی بود!"
      },
      {
        "index": 190,
        "text": "در این ماجرا، آیت و نشانه\u200cای است؛ ولی بیشتر آنها مؤمن نبودند."
      },
      {
        "index": 191,
        "text": "و پروردگار تو عزیز و رحیم است!"
      },
      {
        "index": 192,
        "text": "مسلّماً این (قرآن) از سوی پروردگار جهانیان نازل شده است!"
      },
      {
        "index": 193,
        "text": "روح الامین آن را نازل کرده است..."
      },
      {
        "index": 194,
        "text": "بر قلب (پاک) تو، تا از انذارکنندگان باشی!"
      },
      {
        "index": 195,
        "text": "آن را به زبان عربی آشکار (نازل کرد)!"
      },
      {
        "index": 196,
        "text": "و توصیف آن در کتابهای پیشینیان نیز آمده است!"
      },
      {
        "index": 197,
        "text": "آیا همین نشانه برای آنها کافی نیست که علمای بنی اسرائیل بخوبی از آن آگاهند؟!"
      },
      {
        "index": 198,
        "text": "هرگاه ما آن را بر بعضی از عجم [= غیر عرب\u200c] ها نازل می\u200cکردیم..."
      },
      {
        "index": 199,
        "text": "و او آن را بر ایشان می\u200cخواند، به آن ایمان نمی\u200cآورند!"
      },
      {
        "index": 200,
        "text": "(آری،) این گونه (با بیانی رسا) قرآن را در دلهای مجرمان وارد می\u200cکنیم!"
      },
      {
        "index": 201,
        "text": "(امّا) به آن ایمان نمی\u200cآورند تا عذاب دردناک را با چشم خود ببینند!"
      },
      {
        "index": 202,
        "text": "ناگهان به سراغشان می\u200cآید، در حالی که توجّه ندارند!"
      },
      {
        "index": 203,
        "text": "و (در آن هنگام) می\u200cگویند: «آیا به ما مهلتی داده خواهد شد؟!»"
      },
      {
        "index": 204,
        "text": "آیا برای عذاب ما عجله می\u200cکنند؟!"
      },
      {
        "index": 205,
        "text": "به ما خبر ده، اگر (باز هم) سالیانی آنها را از این زندگی بهره\u200cمند سازیم..."
      },
      {
        "index": 206,
        "text": "سپس عذابی که به آنها وعده داده شده به سراغشان بیاید..."
      },
      {
        "index": 207,
        "text": "این تمتع و بهره\u200cگیری از دنیا برای آنها سودی نخواهد داشت!"
      },
      {
        "index": 208,
        "text": "ما هیچ شهر و دیاری را هلاک نکردیم مگر اینکه انذارکنندگانی (از پیامبران الهی) داشتند."
      },
      {
        "index": 209,
        "text": "تا متذکّر شوند؛ و ما هرگز ستمکار نبودیم! (که بدون اتمام حجّت مجازات کنیم)"
      },
      {
        "index": 210,
        "text": "شیاطین و جنیّان (هرگز) این آیات را نازل نکردند!"
      },
      {
        "index": 211,
        "text": "و برای آنها سزاوار نیست؛ و قدرت ندارند!"
      },
      {
        "index": 212,
        "text": "آنها از استراق سمع (و شنیدن اخبار آسمانها) برکنارند!"
      },
      {
        "index": 213,
        "text": "(ای پیامبر!) هیچ معبودی را با خداوند مخوان، که از معذّبین خواهی بود!"
      },
      {
        "index": 214,
        "text": "و خویشاوندان نزدیکت را انذار کن!"
      },
      {
        "index": 215,
        "text": "و بال و پر خود را برای مؤمنانی که از تو پیروی می\u200cکنند بگستر!"
      },
      {
        "index": 216,
        "text": "اگر تو را نافرمانی کنند بگو: «من از آنچه شما انجام می\u200cدهید بیزارم!»"
      },
      {
        "index": 217,
        "text": "و بر خداوند عزیز و رحیم توکّل کن!"
      },
      {
        "index": 218,
        "text": "همان کسی که تو را به هنگامی که (برای عبادت) برمی\u200cخیزی می\u200cبیند؛"
      },
      {
        "index": 219,
        "text": "و (نیز) حرکت تو را در میان سجده\u200cکنندگان!"
      },
      {
        "index": 220,
        "text": "اوست خدای شنوا و دانا."
      },
      {
        "index": 221,
        "text": "آیا به شما خبر دهم که شیاطین بر چه کسی نازل می\u200cشوند؟!"
      },
      {
        "index": 222,
        "text": "آنها بر هر دروغگوی گنهکار نازل می\u200cگردند؛"
      },
      {
        "index": 223,
        "text": "آنچه را می\u200cشنوند (به دیگران) القا می\u200cکنند؛ و بیشترشان دروغگو هستند!"
      },
      {
        "index": 224,
        "text": "(پیامبر اسلام شاعر نیست؛) شاعران کسانی هستند که گمراهان از آنان پیروی می\u200cکنند."
      },
      {
        "index": 225,
        "text": "آیا نمی\u200cبینی آنها در هر وادی سرگردانند؟"
      },
      {
        "index": 226,
        "text": "و سخنانی می\u200cگویند که (به آنها) عمل نمی\u200cکنند؟!"
      },
      {
        "index": 227,
        "text": "مگر کسانی که ایمان آورده و کارهای شایسته انجام می\u200cدهند و خدا را بسیار یاد می کنند، و به هنگامی که مورد ستم واقع می\u200cشوند به دفاع از خویشتن (و مؤمنان) برمی\u200cخیزند (و از شعر در این راه کمک می\u200cگیرند)؛ آنها که ستم کردند به زودی می\u200cدانند که بازگشتشان به کجاست!"
      }
    ],
    "index": 26
  },
  {
    "aya": [
      {
        "index": 1,
        "text": "طس - این آیات قرآن و کتاب مبین است،"
      },
      {
        "index": 2,
        "text": "وسیله هدایت و بشارت برای مؤمنان است؛"
      },
      {
        "index": 3,
        "text": "همان کسانی که نماز را برپا می\u200cدارند، و زکات را ادا می\u200cکنند، و آنان به آخرت یقین دارند."
      },
      {
        "index": 4,
        "text": "کسانی که به آخرت ایمان ندارند، اعمال (بد) شان را برای آنان زینت می\u200cدهیم بطوری که سرگردان می\u200cشوند."
      },
      {
        "index": 5,
        "text": "آنان کسانی هستند که عذاب بد (و دردناک) برای آنهاست؛ و آنها در آخرت، زیانکارترین مردمند!"
      },
      {
        "index": 6,
        "text": "به یقین این قرآن از سوی حکیم و دانایی بر تو القا می\u200cشود."
      },
      {
        "index": 7,
        "text": "(به خاطر بیاور) هنگامی را که موسی به خانواده خود گفت: «من آتشی از دور دیدم؛ (همین جا توقف کنید؛) بزودی خبری از آن برای شما می\u200cآورم، یا شعله آتشی تا گرم شوید.»"
      },
      {
        "index": 8,
        "text": "هنگامی که نزد آتش آمد، ندایی برخاست که: «مبارک باد آن کس که در آتش است و کسی که در اطراف آن است [= فرشتگان و موسی\u200c] و منزّه است خداوندی که پروردگار جهانیان است!"
      },
      {
        "index": 9,
        "text": "ای موسی! من خداوند عزیز و حکیمم!"
      },
      {
        "index": 10,
        "text": "و عصایت را بیفکن! -هنگامی که (موسی) به آن نگاه کرد، دید (با سرعت) همچون ماری به هر سو می\u200cدود (ترسید و) به عقب برگشت، و حتی پشت سر خود را نگاه نکرد- ای موسی! نترس، که رسولان در نزد من نمی\u200cترسند!"
      },
      {
        "index": 11,
        "text": "مگر کسی که ستم کند؛ سپس بدی را به نیکی تبدیل نماید، که (توبه او را می\u200cپذیرم، و) من غفور و رحیمم!"
      },
      {
        "index": 12,
        "text": "و دستت را در گریبانت داخل کن؛ هنگامی که خارج می\u200cشود، سفید و درخشنده است بی آنکه عیبی در آن باشد؛ این در زمره معجزات نه\u200cگانه\u200cای است که تو با آنها بسوی فرعون و قومش فرستاده می\u200cشوی؛ آنان قومی فاسق و طغیانگرند!»"
      },
      {
        "index": 13,
        "text": "و هنگامی که آیات روشنی\u200cبخش ما به سراغ آنها آمد گفتند: «این سحری است آشکار!»"
      },
      {
        "index": 14,
        "text": "و آن را از روی ظلم و سرکشی انکار کردند، در حالی که در دل به آن یقین داشتند! پس بنگر سرانجام تبهکاران (و مفسدان) چگونه بود!"
      },
      {
        "index": 15,
        "text": "و ما به داوود و سلیمان، دانشی عظیم دادیم؛ و آنان گفتند: «ستایش از آن خداوندی است که ما را بر بسیاری از بندگان مؤمنش برتری بخشید.»"
      },
      {
        "index": 16,
        "text": "و سلیمان وارث داوود شد، و گفت: «ای مردم! زبان پرندگان به ما تعلیم داده شده، و از هر چیز به ما عطا گردیده؛ این فضیلت آشکاری است.»"
      },
      {
        "index": 17,
        "text": "لشکریان سلیمان، از جنّ و انس و پرندگان، نزد او جمع شدند؛ آنقدر زیاد بودند که باید توقّف می\u200cکردند تا به هم ملحق شوند!"
      },
      {
        "index": 18,
        "text": "(آنها حرکت کردند) تا به سرزمین مورچگان رسیدند؛ مورچه\u200cای گفت: «به لانه\u200cهای خود بروید تا سلیمان و لشکرش شما را پایمال نکنند در حالی که نمی\u200cفهمند!»"
      },
      {
        "index": 19,
        "text": "سلیمان از سخن او تبسّمی کرد و خندید و گفت: «پروردگارا! شکر نعمتهایی را که بر من و پدر و مادرم ارزانی داشته\u200cای به من الهام کن، و توفیق ده تا عمل صالحی که موجب رضای توست انجام دهم، و مرا برحمت خود در زمره بندگان صالحت وارد کن!»"
      },
      {
        "index": 20,
        "text": "(سلیمان) در جستجوی آن پرنده [= هدهد] برآمد و گفت: «چرا هدهد را نمی\u200cبینم، یا اینکه او از غایبان است؟!"
      },
      {
        "index": 21,
        "text": "قطعاً او را کیفر شدیدی خواهم داد، یا او را ذبح می\u200cکنم، یا باید دلیل روشنی (برای غیبتش) برای من بیاورد!"
      },
      {
        "index": 22,
        "text": "چندان درنگ نکرد (که هدهد آمد و) گفت: «من بر چیزی آگاهی یافتم که تو بر آن آگاهی نیافتی؛ من از سرزمین «سبا» یک خبر قطعی برای تو آورده\u200cام!"
      },
      {
        "index": 23,
        "text": "من زنی را دیدم که بر آنان حکومت می\u200cکند، و همه چیز در اختیار دارد، و (به خصوص) تخت عظیمی دارد!"
      },
      {
        "index": 24,
        "text": "او و قومش را دیدم که برای غیر خدا -خورشید- سجده می\u200cکنند؛ و شیطان اعمالشان را در نظرشان جلوه داده، و آنها را از راه بازداشته؛ و از این رو هدایت نمی\u200cشوند!»"
      },
      {
        "index": 25,
        "text": "چرا برای خداوندی سجده نمی\u200cکنند که آنچه را در آسمانها و زمین پنهان است خارج (و آشکار) می\u200cسازد، و آنچه را پنهان می\u200cدارید یا آشکار می\u200cکنید می\u200cداند؟!"
      },
      {
        "index": 26,
        "text": "خداوندی که معبودی جز او نیست، و پروردگار عرش عظیم است!"
      },
      {
        "index": 27,
        "text": "(سلیمان) گفت: «ما تحقیق می\u200cکنیم ببینیم راست گفتی یا از دروغگویان هستی؟"
      },
      {
        "index": 28,
        "text": "این نامه مرا ببر و بر آنان بیفکن؛ سپس برگرد (و در گوشه\u200cای توقّف کن) ببین آنها چه عکس العملی نشان می\u200cدهند!"
      },
      {
        "index": 29,
        "text": "(ملکه سبا) گفت: «ای اشراف! نامه پرارزشی به سوی من افکنده شده!"
      },
      {
        "index": 30,
        "text": "این نامه از سلیمان است، و چنین می\u200cباشد: به نام خداوند بخشنده مهربان\u200c"
      },
      {
        "index": 31,
        "text": "توصیه من این است که نسبت به من برتری\u200cجویی نکنید، و بسوی من آیید در حالی که تسلیم حقّ هستید!»"
      },
      {
        "index": 32,
        "text": "(سپس) گفت: «ای اشراف (و ای بزرگان)! نظر خود را در این امر مهمّ به من بازگو کنید، که من هیچ کار مهمّی را بدون حضور (و مشورت) شما انجام نداده\u200cام!"
      },
      {
        "index": 33,
        "text": "گفتند: «ما دارای نیروی کافی و قدرت جنگی فراوان هستیم، ولی تصمیم نهایی با توست؛ ببین چه دستور می\u200cدهی!»"
      },
      {
        "index": 34,
        "text": "گفت: پادشاهان هنگامی که وارد منطقه آبادی شوند آن را به فساد و تباهی می\u200cکشند، و عزیزان آنجا را ذلیل می\u200cکنند؛ (آری) کار آنان همین\u200cگونه است!"
      },
      {
        "index": 35,
        "text": "و من (اکنون جنگ را صلاح نمی\u200cبینم،) هدیه گرانبهایی برای آنان می\u200cفرستم تا ببینم فرستادگان من چه خبر می\u200cآورند (و از این طریق آنها را بیازمایم)!»"
      },
      {
        "index": 36,
        "text": "هنگامی که (فرستاده ملکه سبا) نزد سلیمان آمد، گفت: «می\u200cخواهید مرا با مال کمک کنید (و فریب دهید)؟! آنچه خدا به من داده، بهتر است از آنچه به شما داده است؛ بلکه شما هستید که به هدیه\u200cهایتان خوشحال می\u200cشوید!"
      },
      {
        "index": 37,
        "text": "بسوی آنان بازگرد (و اعلام کن) با لشکریانی به سراغ آنان می\u200cآییم که قدرت مقابله با آن را نداشته باشند؛ و آنان را از آن (سرزمین آباد) با ذلّت و خواری بیرون می\u200cرانیم!»"
      },
      {
        "index": 38,
        "text": "(سلیمان) گفت: «ای بزرگان! کدام یک از شما تخت او را برای من می\u200cآورد پیش از آنکه به حال تسلیم نزد من آیند؟»"
      },
      {
        "index": 39,
        "text": "عفریتی از جنّ گفت: «من آن را نزد تو می\u200cآورم پیش از آنکه از مجلست برخیزی و من نسبت به این امر، توانا و امینم!»"
      },
      {
        "index": 40,
        "text": "(امّا) کسی که دانشی از کتاب (آسمانی) داشت گفت: «پیش از آنکه چشم بر هم زنی، آن را نزد تو خواهم آورد!» و هنگامی که (سلیمان) آن (تخت) را نزد خود ثابت و پابرجا دید گفت: «این از فضل پروردگار من است، تا مرا آزمایش کند که آیا شکر او را بجا می\u200cآورم یا کفران می\u200cکنم؟! و هر کس شکر کند، به نفع خود شکر می\u200cکند؛ و هر کس کفران نماید (بزیان خویش نموده است، که) پروردگار من، غنیّ و کریم است!»"
      },
      {
        "index": 41,
        "text": "(سلیمان) گفت: «تخت او را برایش ناشناس سازید؛ ببینم آیا متوجّه می\u200cشود یا از کسانی است که هدایت نخواهند شد؟!"
      },
      {
        "index": 42,
        "text": "هنگامی که آمد، به او گفته شد: «آیا تخت تو این گونه است؟» گفت: گویا خود آن است! و ما پیش از این هم آگاه بودیم و اسلام آورده بودیم!»"
      },
      {
        "index": 43,
        "text": "و او را از آنچه غیر از خدا میپرستید بازداشت، که او [= ملکه سبا] از قوم کافران بود."
      },
      {
        "index": 44,
        "text": "به او گفته شد: «داخل حیاط (قصر) شو!» هنگامی که نظر به آن افکند، پنداشت نهر آبی است و ساق پاهای خود را برهنه کرد (تا از آب بگذرد؛ امّا سلیمان) گفت: «(این آب نیست،) بلکه قصری است از بلور صاف!» (ملکه سبا) گفت: «پروردگارا! من به خود ستم کردم؛ و (اینک) با سلیمان برای خداوندی که پروردگار عالمیان است اسلام آوردم!»"
      },
      {
        "index": 45,
        "text": "ما به سوی «ثمود»، برادرشان «صالح» را فرستادیم که: خدای یگانه را بپرستید! امّا آنان به دو گروه تقسیم شدند که به مخاصمه پرداختند."
      },
      {
        "index": 46,
        "text": "(صالح) گفت: «ای قوم من! چرا برای بدی قبل از نیکی عجله می\u200cکنید (و عذاب الهی را می\u200cطلبید نه رحمت او را)؟! چرا از خداوند تقاضای آمرزش نمی\u200cکنید تا شاید مشمول رحمت (او) شوید؟!»"
      },
      {
        "index": 47,
        "text": "آنها گفتند: «ما تو را و کسانی که با تو هستند به فال بد گرفتیم!» (صالح) گفت: «فال (نیک و) بد شما نزد خداست (و همه مقدّرات به قدرت او تعیین می\u200cگردد)؛ بلکه شما گروهی هستید فریب\u200cخورده!"
      },
      {
        "index": 48,
        "text": "و در آن شهر، نه گروهک بودند که در زمین فساد می\u200cکردند و اصلاح نمی\u200cکردند."
      },
      {
        "index": 49,
        "text": "آنها گفتند: «بیایید قسم یاد کنید به خدا که بر او [= صالح\u200c] و خانواده اش شبیخون می زنیم (و آنها را به قتل می\u200cرسانیم؛) سپس به ولیّ دم او می\u200cگوییم: ما هرگز از هلاکت خانواده او خبر نداشتیم و در این گفتار خود صادق هستیم!»"
      },
      {
        "index": 50,
        "text": "آنها نقشه مهمّی کشیدند، و ما هم نقشه مهمّی؛ در حالی که آنها درک نمی\u200cکردند!"
      },
      {
        "index": 51,
        "text": "بنگر عاقبت توطئه آنها چه شد، که ما آنها و قومشان همگی را نابود کردیم؛"
      },
      {
        "index": 52,
        "text": "این خانه\u200cهای آنهاست که بخاطر ظلم و ستمشان خالی مانده؛ و در این نشانه روشنی است برای کسانی که آگاهند!"
      },
      {
        "index": 53,
        "text": "و کسانی را که ایمان آورده و تقوا پیشه کرده بودند نجات دادیم!"
      },
      {
        "index": 54,
        "text": "و لوط را (به یاد آور) هنگامی که به قومش گفت: «آیا شما به سراغ کار بسیار زشتی می\u200cروید در حالی که (نتایج شوم آن را) می\u200cبینید؟!"
      },
      {
        "index": 55,
        "text": "آیا شما بجای زنان، از روی شهوت به سراغ مردان می\u200cروید؟! شما قومی نادانید!»"
      },
      {
        "index": 56,
        "text": "آنها پاسخی جز این نداشتند که (به یکدیگر) گفتند: «خاندان لوط را از شهر و دیار خود بیرون کنید، که اینها افرادی پاکدامن هستند!»"
      },
      {
        "index": 57,
        "text": "ما او و خانواده\u200cاش را نجات دادیم، بجز همسرش که مقدّر کردیم جزء باقی\u200cماندگان (در آن شهر) باشد!"
      },
      {
        "index": 58,
        "text": "سپس بارانی (از سنگ) بر سر آنها باراندیم (و همگی زیر آن مدفون شدند)؛ و چه بد است باران انذارشدگان!"
      },
      {
        "index": 59,
        "text": "بگو: «حمد مخصوص خداست؛ و سلام بر بندگان برگزیده\u200cاش!» آیا خداوند بهتر است یا بتهایی که همتای او قرارمی\u200cدهند؟!"
      },
      {
        "index": 60,
        "text": "(آیا بتهایی که معبود شما هستند بهترند) یا کسی که آسمانها و زمین را آفریده؟! و برای شما از آسمان، آبی فرستاد که با آن، باغهایی زیبا و سرورانگیز رویاندیم؛ شما هرگز قدرت نداشتید درختان آن را برویانید! آیا معبود دیگری با خداست؟! نه، بلکه آنها گروهی هستند که (از روی نادانی، مخلوقات را) همطراز (پروردگارشان) قرار می\u200cدهند!"
      },
      {
        "index": 61,
        "text": "یا کسی که زمین را مستقرّ و آرام قرار داد، و میان آن نهرهایی روان ساخت، و برای آن کوه\u200cهای ثابت و پابرجا ایجاد کرد، و میان دو دریا مانعی قرار داد (تا با هم مخلوط نشوند؛ با این حال) آیا معبودی با خداست؟! نه، بلکه بیشتر آنان نمی\u200cدانند (و جاهلند)!"
      },
      {
        "index": 62,
        "text": "یا کسی که دعای مضطرّ را اجابت می\u200cکند و گرفتاری را برطرف می\u200cسازد، و شما را خلفای زمین قرارمی\u200cدهد؛ آیا معبودی با خداست؟! کمتر متذکّر می\u200cشوید!"
      },
      {
        "index": 63,
        "text": "یا کسی که شما را در تاریکیهای صحرا و دریا هدایت می\u200cکند، و کسی که بادها را بعنوان بشارت پیش از نزول رحمتش می\u200cفرستد؛ آیا معبودی با خداست؟! خداوند برتر است از آنچه برای او شریک قرارمی\u200cدهند!"
      },
      {
        "index": 64,
        "text": "یا کسی که آفرینش را آغاز کرد، سپس آن را تجدید می\u200cکند، و کسی که شما را از آسمان و زمین روزی می\u200cدهد؛ آیا معبودی با خداست؟! بگو: «دلیلتان را بیاورید اگر راست می\u200cگویید!»"
      },
      {
        "index": 65,
        "text": "بگو: «کسانی که در آسمانها و زمین هستند غیب نمی\u200cدانند جز خدا، و نمی\u200cدانند کی برانگیخته می\u200cشوند!»"
      },
      {
        "index": 66,
        "text": "آنها [= مشرکان\u200c] اطلاع صحیحی درباره آخرت ندارند؛ بلکه در اصل آن شکّ دارند؛ بلکه نسبت به آن نابینایند!"
      },
      {
        "index": 67,
        "text": "و کافران گفتند: «آیا هنگامی که ما و پدرانمان خاک شدیم، (زنده می\u200cشویم و) از دل خاک بیرون می\u200cآییم؟!"
      },
      {
        "index": 68,
        "text": "این وعده\u200cای است که به ما و پدرانمان از پیش داده شده؛ اینها همان افسانه\u200cهای خرافی پیشینیان است!»"
      },
      {
        "index": 69,
        "text": "بگو: «در روی زمین سیر کنید و ببینید عاقبت کار مجرمان به کجا رسید!»"
      },
      {
        "index": 70,
        "text": "از (تکذیب و انکار) آنان غمگین مباش، و سینه\u200cات از توطئه آنان تنگ نشود!"
      },
      {
        "index": 71,
        "text": "آنها می\u200cگویند: «این وعده (عذاب که به ما می\u200cدهید) کی خواهد آمد اگر راست می\u200cگویید؟!»"
      },
      {
        "index": 72,
        "text": "بگو: «شاید پاره\u200cای از آنچه درباره آن شتاب می\u200cکنید، نزدیک و در کنار شما باشد!»"
      },
      {
        "index": 73,
        "text": "مسلّماً پروردگار تو نسبت به مردم، فضل (و رحمت) دارد؛ ولی بیشترشان شکرگزار نیستند!"
      },
      {
        "index": 74,
        "text": "و پروردگارت آنچه را در سینه\u200cهایشان پنهان می\u200cدارند و آنچه را آشکار می\u200cکنند بخوبی می\u200cداند!"
      },
      {
        "index": 75,
        "text": "و هیچ موجود پنهانی در آسمان و زمین نیست مگر اینکه در کتاب مبین (در لوح محفوظ و علم بی\u200cپایان پروردگار) ثبت است!"
      },
      {
        "index": 76,
        "text": "این قرآن اکثر چیزهایی را که بنی اسرائیل در آن اختلاف دارند برای آنان بیان می\u200cکند؛"
      },
      {
        "index": 77,
        "text": "و مایه هدایت و رحمت برای مؤمنان است!"
      },
      {
        "index": 78,
        "text": "پروردگار تو میان آنها در قیامت به حکم خود داوری می\u200cکند؛ و اوست قادر دانا."
      },
      {
        "index": 79,
        "text": "پس بر خدا توکّل کن، که تو بر حقّ آشکار هستی!"
      },
      {
        "index": 80,
        "text": "مسلّماً تو نمی\u200cتوانی سخنت را به گوش مردگان برسانی، و نمی\u200cتوانی کران را هنگامی که روی برمی\u200cگردانند و پشت می\u200cکنند فراخوانی!"
      },
      {
        "index": 81,
        "text": "و نیز نمی\u200cتوانی کوران را از گمراهیشان برهانی؛ تو فقط میتوانی سخن خود را به گوش کسانی برسانی که آماده پذیرش ایمان به آیات ما هستند و در برابر حق تسلیمند!"
      },
      {
        "index": 82,
        "text": "و هنگامی که فرمان عذاب آنها رسد (و در آستانه رستاخیز قرار گیرند)، جنبنده\u200cای را از زمین برای آنها خارج می\u200cکنیم که با آنان تکلّم می\u200cکند (و می\u200cگوید) که مردم به آیات ما ایمان نمی\u200cآوردند."
      },
      {
        "index": 83,
        "text": "(به خاطر آور) روزی را که ما از هر امّتی، گروهی را از کسانی که آیات ما را تکذیب می\u200cکردند محشور می\u200cکنیم؛ و آنها را نگه می\u200cداریم تا به یکدیگر ملحق شوند!"
      },
      {
        "index": 84,
        "text": "تا زمانی که (به پای حساب) می\u200cآیند، (به آنان) می\u200cگوید: «آیا آیات مرا تکذیب کردید و در صدد تحقیق برنیامدید؟! شما چه اعمالی انجام می\u200cدادید؟!»"
      },
      {
        "index": 85,
        "text": "در این هنگام، فرمان عذاب بخاطر ظلمشان بر آنها واقع می\u200cشود، و آنها سخنی ندارند که بگویند!"
      },
      {
        "index": 86,
        "text": "آیا ندیدند که ما شب را برای آرامش آنها قرار دادیم و روز را روشنی\u200cبخش؟! در این امور نشانه\u200cهای روشنی است برای کسانی که ایمان می\u200cآورند (و آماده قبول حقند)."
      },
      {
        "index": 87,
        "text": "و (به خاطر آورید) روزی را که در «صور» دمیده می\u200cشود، و تمام کسانی که در آسمانها و زمین هستند در وحشت فرو می\u200cروند، جز کسانی که خدا خواسته؛ و همگی با خضوع در پیشگاه او حاضر می\u200cشوند!"
      },
      {
        "index": 88,
        "text": "کوه\u200cها را می\u200cبینی، و آنها را ساکن و جامد می\u200cپنداری، در حالی که مانند ابر در حرکتند؛ این صنع و آفرینش خداوندی است که همه چیز را متقن آفریده؛ او از کارهایی که شما انجام می\u200cدهید مسلّماً آگاه است!"
      },
      {
        "index": 89,
        "text": "کسانی که کار نیکی انجام دهند پاداشی بهتر از آن خواهند داشت؛ و آنان از وحشت آن روز درامانند!"
      },
      {
        "index": 90,
        "text": "و آنها که اعمال بدی انجام دهند، به صورت در آتش افکنده می\u200cشوند؛ آیا جزایی جز آنچه عمل می\u200cکردید خواهید داشت؟!"
      },
      {
        "index": 91,
        "text": "(بگو:) من مأمورم پروردگار این شهر (مقدّس مکّه) را عبادت کنم، همان کسی که این شهر را حرمت بخشیده؛ در حالی که همه چیز از آن اوست! و من مأمورم که از مسلمین باشم؛"
      },
      {
        "index": 92,
        "text": "و اینکه قرآن را تلاوت کنم! هر کس هدایت شود بسود خود هدایت شده؛ و هر کس گمراه گردد (زیانش متوجّه خود اوست؛) بگو: «من فقط از انذارکنندگانم!»"
      },
      {
        "index": 93,
        "text": "بگو: «حمد و ستایش مخصوص ذات خداست؛ بزودی آیاتش را به شما نشان می\u200cدهد تا آن را بشناسید؛ و پروردگار تو از آنچه انجام می\u200cدهید غافل نیست!"
      }
    ],
    "index": 27
  },
  {
    "aya": [
      {
        "index": 1,
        "text": "طسم!"
      },
      {
        "index": 2,
        "text": "اینها از آیات کتاب مبین است!"
      },
      {
        "index": 3,
        "text": "ما از داستان موسی و فرعون بحقّ بر تو می\u200cخوانیم، برای گروهی که (طالب حقّند و) ایمان می\u200cآورند!"
      },
      {
        "index": 4,
        "text": "فرعون در زمین برتری\u200cجویی کرد، و اهل آن را به گروه\u200cهای مختلفی تقسیم نمود؛ گروهی را به ضعف و ناتوانی می\u200cکشاند، پسرانشان را سر می\u200cبرید و زنانشان را (برای کنیزی و خدمت) زنده نگه می\u200cداشت؛ او به یقین از مفسدان بود!"
      },
      {
        "index": 5,
        "text": "ما می\u200cخواهیم بر مستضعفان زمین منّت نهیم و آنان را پیشوایان و وارثان روی زمین قرار دهیم!"
      },
      {
        "index": 6,
        "text": "و حکومتشان را در زمین پابرجا سازیم؛ و به فرعون و هامان و لشکریانشان، آنچه را از آنها [= بنی اسرائیل\u200c] بیم داشتند نشان دهیم!"
      },
      {
        "index": 7,
        "text": "ما به مادر موسی الهام کردیم که: «او را شیر ده؛ و هنگامی که بر او ترسیدی، وی را در دریا (ی نیل) بیفکن؛ و نترس و غمگین مباش، که ما او را به تو بازمی\u200cگردانیم، و او را از رسولان قرار می\u200cدهیم!»"
      },
      {
        "index": 8,
        "text": "(هنگامی که مادر بفرمان خدا او را به دریا افکند) خاندان فرعون او را از آب گرفتند، تا سرانجام دشمن آنان و مایه اندوهشان گردد! مسلّماً فرعون و هامان و لشکریانشان خطاکار بودند."
      },
      {
        "index": 9,
        "text": "همسر فرعون (چون دید آنها قصد کشتن کودک را دارند) گفت: «نور چشم من و توست! او را نکشید شاید برای ما مفید باشد، یا او را بعنوان پسر خود برگزینیم!» و آنها نمی\u200cفهمیدند (که دشمن اصلی خود را در آغوش خویش می\u200cپرورانند)!"
      },
      {
        "index": 10,
        "text": "(سرانجام) قلب مادر موسی از همه چیز (جز یاد فرزندش) تهی گشت؛ و اگر دل او را (بوسیله ایمان و امید) محکم نکرده بودیم، نزدیک بود مطلب را افشا کند!"
      },
      {
        "index": 11,
        "text": "و (مادر موسی) به خواهر او گفت: «وضع حال او را پیگیری کن!» او نیز از دور ماجرا را مشاهده کرد در حالی که آنان بی\u200cخبر بودند."
      },
      {
        "index": 12,
        "text": "ما همه زنان شیرده را از پیش بر او حرام کردیم (تا تنها به آغوش مادر بازگردد)؛ و خواهرش (که بیتابی مأموران را برای پیدا کردن دایه مشاهده کرد) گفت: «آیا شما را به خانواده\u200cای راهنمایی کنم که می\u200cتوانند این نوزاد را برای شما کفالت کنند و خیرخواه او باشند؟!»"
      },
      {
        "index": 13,
        "text": "ما او را به مادرش بازگرداندیم تا چشمش روشن شود و غمگین نباشد و بداند که وعده الهی حق است؛ ولی بیشتر آنان نمی\u200cدانند!"
      },
      {
        "index": 14,
        "text": "و هنگامی که (موسی) نیرومند و کامل شد، حکمت و دانش به او دادیم؛ و این گونه نیکوکاران را جزا می\u200cدهیم!"
      },
      {
        "index": 15,
        "text": "او به هنگامی که اهل شهر در غفلت بودند وارد شهر شد؛ ناگهان دو مرد را دید که به جنگ و نزاع مشغولند؛ یکی از پیروان او بود (و از بنی اسرائیل)، و دیگری از دشمنانش، آن که از پیروان او بود در برابر دشمنش از وی تقاضای کمک نمود؛ موسی مشت محکمی بر سینه او زد و کار او را ساخت (و بر زمین افتاد و مرد)؛ موسی گفت: «این (نزاع شما) از عمل شیطان بود، که او دشمن و گمراه\u200cکننده آشکاری است»"
      },
      {
        "index": 16,
        "text": "(سپس) عرض کرد: «پروردگارا! من به خویشتن ستم کردم؛ مرا ببخش!» خداوند او را بخشید، که او غفور و رحیم است!"
      },
      {
        "index": 17,
        "text": "عرض کرد: «پروردگارا! بشکرانه نعمتی که به من دادی، هرگز پشتیبان مجرمان نخواهم بود!»"
      },
      {
        "index": 18,
        "text": "موسی در شهر ترسان بود و هر لحظه در انتظار حادثه\u200cای (و در جستجوی اخبار)؛ ناگهان دید همان کسی که دیروز از او یاری طلبیده بود فریاد می\u200cزند و از او کمک می\u200cخواهد، موسی به او گفت: «تو آشکارا انسان (ماجراجو و) گمراهی هستی!»"
      },
      {
        "index": 19,
        "text": "و هنگامی که خواست با کسی که دشمن هر دوی آنها بود درگیر شود و با قدرت مانع او گردد، (فریادش بلند شد،) گفت: «ای موسی می\u200cخواهی! مرا بکشی همان گونه که دیروز انسانی را کشتی؟! تو فقط می\u200cخواهی جبّاری در روی زمین باشی، و نمی\u200cخواهی از مصلحان باشی!»"
      },
      {
        "index": 20,
        "text": "(در این هنگام) مردی با سرعت از دورترین نقطه شهر [= مرکز فرعونیان\u200c] آمد و گفت: «ای موسی! این جمعیّت برای کشتن تو به مشورت نشسته\u200cاند؛ فوراً از شهر خارج شو، که من از خیرخواهان توام!»"
      },
      {
        "index": 21,
        "text": "موسی از شهر خارج شد در حالی که ترسان بود و هر لحظه در انتظار حادثه\u200cای؛ عرض کرد: «پروردگارا! مرا از این قوم ظالم رهایی بخش!»"
      },
      {
        "index": 22,
        "text": "و هنگامی که متوجّه جانب مدین شد گفت: «امیدوارم پروردگارم مرا به راه راست هدایت کند!»"
      },
      {
        "index": 23,
        "text": "و هنگامی که به (چاه) آب مدین رسید، گروهی از مردم را در آنجا دید که چهارپایان خود را سیراب می\u200cکنند؛ و در کنار آنان دو زن را دید که مراقب گوسفندان خویشند (و به چاه نزدیک نمی\u200cشوند؛ موسی) به آن دو گفت: «کار شما چیست؟ (چرا گوسفندان خود را آب نمی\u200cدهید؟!)» گفتند: «ما آنها را آب نمی\u200cدهیم تا چوپانها همگی خارج شوند؛ و پدر ما پیرمرد کهنسالی است (و قادر بر این کارها نیست.)!»"
      },
      {
        "index": 24,
        "text": "موسی برای (گوسفندان) آن دو آب کشید؛ سپس رو به سایه آورد و عرض کرد: «پروردگارا! هر خیر و نیکی بر من فرستی، به آن نیازمندم!»"
      },
      {
        "index": 25,
        "text": "ناگهان یکی از آن دو (زن) به سراغ او آمد در حالی که با نهایت حیا گام برمی\u200cداشت، گفت: «پدرم از تو دعوت می\u200cکند تا مزد آب دادن (به گوسفندان) را که برای ما انجام دادی به تو بپردازد.» هنگامی که موسی نزد او [= شعیب\u200c] آمد و سرگذشت خود را شرح داد، گفت: «نترس، از قوم ظالم نجات یافتی!»"
      },
      {
        "index": 26,
        "text": "یکی از آن دو (دختر) گفت: «پدرم! او را استخدام کن، زیرا بهترین کسی را که می\u200cتوانی استخدام کنی آن کسی است که قویّ و امین باشد (و او همین مرد است)!»"
      },
      {
        "index": 27,
        "text": "(شعیب) گفت: «من می\u200cخواهم یکی از این دو دخترم را به همسری تو درآورم به این شرط که هشت سال برای من کار کنی؛ و اگر آن را تا ده سال افزایش دهی، محبّتی از ناحیه توست؛ من نمی\u200cخواهم کار سنگینی بر دوش تو بگذارم؛ و ان شاء الله مرا از صالحان خواهی یافت»"
      },
      {
        "index": 28,
        "text": "(موسی) گفت: «(مانعی ندارد،) این قراردادی میان من و تو باشد؛ البته هر کدام از این دو مدّت را انجام دهم ستمی بر من نخواهد بود (و من در انتخاب آن آزادم)! و خدا بر آنچه ما می\u200cگوییم گواه است!»"
      },
      {
        "index": 29,
        "text": "هنگامی که موسی مدّت خود را به پایان رسانید و همراه خانواده\u200cاش (از مدین به سوی مصر) حرکت کرد، از جانب طور آتشی دید! به خانواده\u200cاش گفت: «درنگ کنید که من آتشی دیدم! (می\u200cروم) شاید خبری از آن برای شما بیاورم، یا شعله\u200cای از آتش تا با آن گرم شوید!»"
      },
      {
        "index": 30,
        "text": "هنگامی که به سراغ آتش آمد، از کرانه راست درّه، در آن سرزمین پر برکت، از میان یک درخت ندا داده شد که: «ای موسی! منم خداوند، پروردگار جهانیان!"
      },
      {
        "index": 31,
        "text": "عصایت را بیفکن!» هنگامی که (عصا را افکند و) دید همچون ماری با سرعت حرکت می\u200cکند، ترسید و به عقب برگشت، و حتّی پشت سر خود را نگاه نکرد! ندا آمد: «برگرد و نترس، تو در امان هستی!"
      },
      {
        "index": 32,
        "text": "دستت را در گریبان خود فروبر، هنگامی که خارج می\u200cشود سفید و درخشنده است بدون عیب و نقص؛ و دستهایت را بر سینه\u200cات بگذار، تا ترس و وحشت از تو دور شود! این دو [= معجزه عصا و ید بیضا] برهان روشن از پروردگارت بسوی فرعون و اطرافیان اوست، که آنان قوم فاسقی هستند!»"
      },
      {
        "index": 33,
        "text": "عرض کرد: «پروردگارا! من یک تن از آنان را کشته\u200cام؛ می\u200cترسم مرا به قتل برسانند!"
      },
      {
        "index": 34,
        "text": "و برادرم هارون زبانش از من فصیحتر است؛ او را همراه من بفرست تا یاور من باشد و مرا تصدیق کند؛ می\u200cترسم مرا تکذیب کنند!»"
      },
      {
        "index": 35,
        "text": "فرمود: «بزودی بازوان تو را بوسیله برادرت محکم (و نیرومند) می\u200cکنیم، و برای شما سلطه و برتری قرارمی\u200cدهیم؛ و به برکت آیات ما، بر شما دست نمی\u200cیابند؛ شما و پیروانتان پیروزید!»"
      },
      {
        "index": 36,
        "text": "هنگامی که موسی معجزات روشن ما را برای آنان آورد، گفتند: «این چیزی جز سحر نیست که بدروغ به خدا بسته شده؛ ما هرگز چنین چیزی را در نیاکان خود نشنیده\u200cایم!»"
      },
      {
        "index": 37,
        "text": "موسی گفت: «پروردگارم از حال کسانی که هدایت را از نزد او آورده\u200cاند، و کسانی که عاقبت نیک سرا (ی دنیا و آخرت) از آن آنهاست آگاهتر است! مسلّماً ظالمان رستگار نخواهند شد!»"
      },
      {
        "index": 38,
        "text": "فرعون گفت: «ای جمعیت اشراف! من خدایی جز خودم برای شما سراغ ندارم. (امّا برای تحقیق بیشتر،) ای هامان، برایم آتشی بر گل بیفروز (و آجرهای محکم بساز)، و برای من برج بلندی ترتیب ده تا از خدای موسی خبر گیرم؛ هر چند من گمان می\u200cکنم او از دروغگویان است!»"
      },
      {
        "index": 39,
        "text": "(سرانجام) فرعون و لشکریانش بدون حقّ در زمین استکبار کردند، و پنداشتند بسوی ما بازگردانده نمی\u200cشوند!"
      },
      {
        "index": 40,
        "text": "ما نیز او و لشکریانش را گرفتیم و به دریا افکندیم؛ اکنون بنگر پایان کار ظالمان چگونه بود!"
      },
      {
        "index": 41,
        "text": "و آنان [= فرعونیان\u200c] را پیشوایانی قرار دادیم که به آتش (دوزخ) دعوت می\u200cکنند؛ و روز رستاخیز یاری نخواهند شد!"
      },
      {
        "index": 42,
        "text": "و در این دنیا نیز لعنتی بدنبال آنان قرار دادیم؛ و روز قیامت از زشت\u200cرویانند!"
      },
      {
        "index": 43,
        "text": "و ما به موسی کتاب آسمانی دادیم بعد از آنکه اقوام قرون نخستین را هلاک نمودیم؛ کتابی که برای مردم بصیرت\u200cآفرین بود، و مایه هدایت و رحمت؛ شاید متذکر شوند!"
      },
      {
        "index": 44,
        "text": "تو در جانب غربی نبودی هنگامی که ما فرمان نبوّت را به موسی دادیم؛ و تو از شاهدان نبودی (در آن هنگام که معجزات را در اختیار موسی گذاردیم)!"
      },
      {
        "index": 45,
        "text": "ولی ما اقوامی را در اعصار مختلف خلق کردیم، و زمانهای طولانی بر آنها گذشت (که آثار انبیا از دلهایشان محو شد؛ پس تو را با کتاب آسمانیت فرستادیم)! تو هرگز در میان مردم مدین اقامت نداشتی تا (از وضع آنان آگاه باشی و) آیات ما را برای آنها [= مشرکان مکّه\u200c] بخوانی، ولی ما بودیم که تو را فرستادیم (و این آیات را در اختیارت قرار دادیم)!"
      },
      {
        "index": 46,
        "text": "تو در کنار طور نبودی زمانی که ما ندا دادیم؛ ولی این رحمتی از سوی پروردگارت بود (که این اخبار را در اختیار تو نهاد) تا بوسیله آن قومی را انذار کنی که پیش از تو هیچ انذارکننده\u200cای برای آنان نیامده است؛ شاید متذکّر شوند!"
      },
      {
        "index": 47,
        "text": "هرگاه (پیش از فرستادن پیامبری) مجازات و مصیبتی بر اثر اعمالشان به آنان می\u200cرسید، می\u200cگفتند: «پروردگارا! چرا رسولی برای ما نفرستادی تا از آیات تو پیروی کنیم و از مؤمنان باشیم؟!»"
      },
      {
        "index": 48,
        "text": "ولی هنگامی که حقّ از نزد ما برای آنها آمد گفتند: «چرا مثل همان چیزی که به موسی داده شد به این پیامبر داده نشده است؟!» مگر بهانه\u200cجویانی همانند آنان، معجزاتی را که در گذشته به موسی داده شد، انکار نکردند و گفتند: «این دو نفر [= موسی و هارون\u200c] دو ساحرند که دست به دست هم داده\u200cاند (تا ما را گمراه کنند) و ما به هر دو کافریم»؟!"
      },
      {
        "index": 49,
        "text": "بگو: «اگر راست می\u200cگویید (که تورات و قرآن از سوی خدا نیست)، کتابی هدایت\u200cبخش\u200cتر از این دو از نزد خدا بیاورید، تا من از آن پیروی کنم!»"
      },
      {
        "index": 50,
        "text": "اگر این پیشنهاد تو را نپذیرند، بدان که آنان تنها از هوسهای خود پیروی می\u200cکنند! و آیا گمراهتر از آن کس که پیروی هوای نفس خویش کرده و هیچ هدایت الهی را نپذیرفته، کسی پیدا می\u200cشود؟! مسلّماً خداوند قوم ستمگر را هدایت نمی\u200cکند!"
      },
      {
        "index": 51,
        "text": "ما آیات قرآن را یکی پس از دیگری برای آنان آوردیم شاید متذکّر شوند!"
      },
      {
        "index": 52,
        "text": "کسانی که قبلاً کتاب آسمانی به آنان داده\u200cایم به آن [= قرآن\u200c] ایمان می\u200cآورند!"
      },
      {
        "index": 53,
        "text": "و هنگامی که بر آنان خوانده شود می\u200cگویند: «به آن ایمان آوردیم؛ اینها همه حق است و از سوی پروردگار ماست؛ ما پیش از این هم مسلمان بودیم!»"
      },
      {
        "index": 54,
        "text": "آنها کسانی هستند که بخاطر شکیباییشان، اجر و پادششان را دو بار دریافت می\u200cدارند؛ و بوسیله نیکیها بدیها را دفع می\u200cکنند؛ و از آنچه به آنان روزی داده\u200cایم انفاق می\u200cنمایند؛"
      },
      {
        "index": 55,
        "text": "و هرگاه سخن لغو و بیهوده بشنوند، از آن روی می\u200cگردانند و می\u200cگویند: «اعمال ما از آن ماست و اعمال شما از آن خودتان؛ سلام بر شما (سلام وداع)؛ ما خواهان جاهلان نیستیم!»"
      },
      {
        "index": 56,
        "text": "تو نمی\u200cتوانی کسی را که دوست داری هدایت کنی؛ ولی خداوند هر کس را بخواهد هدایت می\u200cکند؛ و او به هدایت یافتگان آگاهتر است!"
      },
      {
        "index": 57,
        "text": "آنها گفتند: «ما اگر هدایت را همراه تو پذیرا شویم، ما را از سرزمینمان می\u200cربایند!» آیا ما حرم امنی در اختیار آنها قرار ندادیم که ثمرات هر چیزی (از هر شهر و دیاری) بسوی آن آورده می\u200cشود؟! رزقی است از جانب ما؛ ولی بیشتر آنان نمی\u200cدانند!"
      },
      {
        "index": 58,
        "text": "و چه بسیار از شهرها و آبادیهایی را که بر اثر فراوانی نعمت، مست و مغرور شده بودند هلاک کردیم! این خانه\u200cهای آنهاست (که ویران شده)، و بعد از آنان جز اندکی کسی در آنها سکونت نکرد؛ و ما وارث آنان بودیم!"
      },
      {
        "index": 59,
        "text": "و پروردگار تو هرگز شهرها و آبادیها را هلاک نمی\u200cکرد تا اینکه در کانون آنها پیامبری مبعوث کند که آیات ما را بر آنان بخواند؛ و ما هرگز آبادیها و شهرها را هلاک نکردیم مگر آنکه اهلش ظالم بودند!"
      },
      {
        "index": 60,
        "text": "آنچه به شما داده شده، متاع زندگی دنیا و زینت آن است؛ و آنچه نزد خداست بهتر و پایدارتر است؛ آیا اندیشه نمی\u200cکنید؟!"
      },
      {
        "index": 61,
        "text": "آیا کسی که به او وعده نیکو داده\u200cایم و به آن خواهد رسید، همانند کسی است که متاع زندگی دنیا به او داده\u200cایم سپس روز قیامت (برای حساب و جزا) از احضارشدگان خواهد بود؟!"
      },
      {
        "index": 62,
        "text": "روزی را (به خاطر بیاورید) که خداوند آنان را ندا میدهد و میگوید: «کجا هستند همتایانی که برای من می\u200cپنداشتید؟!»"
      },
      {
        "index": 63,
        "text": "گروهی (از معبودان) که فرمان عذاب درباره آنها مسلم شده است میگویند: «پروردگارا! ما اینها [= عابدان\u200c] را گمراه کردیم؛ (آری) ما آنها را گمراه کردیم همان\u200cگونه که خودمان گمراه شدیم؛ ما از آنان به سوی تو بیزاری می\u200cجوییم؛ آنان در حقیقت ما را نمی\u200cپرستیدند (بلکه هوای نفس خود را پرستش می\u200cکردند)!»"
      },
      {
        "index": 64,
        "text": "و به آنها [= عابدان\u200c] گفته می\u200cشود: «معبودهایتان را که همتای خدا می\u200cپنداشتید بخوانید (تا شما را یاری کنند)!» معبودهایشان را می\u200cخوانند، ولی جوابی به آنان نمی\u200cدهند! و (در این هنگام) عذاب الهی را (با چشم خود) می\u200cبینند، و آرزو می\u200cکنند ای کاش هدایت یافته بودند!"
      },
      {
        "index": 65,
        "text": "(به خاطر آورید) روزی را که خداوند آنان را ندا می\u200cدهد و می\u200cگوید: «چه پاسخی به پیامبران (من) گفتید؟!»"
      },
      {
        "index": 66,
        "text": "در آن روز، همه اخبار به آنان پوشیده می\u200cماند، (حتی نمی\u200cتوانند) از یکدیگر سؤالی کنند!"
      },
      {
        "index": 67,
        "text": "اما کسی که توبه کند، و ایمان آورد و عمل صالحی انجام دهد، امید است از رستگاران باشد!"
      },
      {
        "index": 68,
        "text": "پروردگار تو هر چه بخواهد می\u200cآفریند، و هر چه بخواهد برمی\u200cگزیند؛ آنان (در برابر او) اختیاری ندارند؛ منزه است خداوند، و برتر است از همتایانی که برای او قائل می\u200cشوند!"
      },
      {
        "index": 69,
        "text": "و پروردگار تو می\u200cداند آنچه را که سینه\u200cهایشان پنهان می\u200cدارد و آنچه را آشکار می\u200cسازند!"
      },
      {
        "index": 70,
        "text": "و او خدایی است که معبودی جز او نیست؛ ستایش برای اوست در این جهان و در جهان دیگر؛ حاکمیت (نیز) از آن اوست؛ و همه شما به سوی او بازگردانده می\u200cشوید!"
      },
      {
        "index": 71,
        "text": "بگو: «به من خبر دهید اگر خداوند شب را تا قیامت بر شما جاودان سازد، آیا معبودی جز خدا می\u200cتواند روشنایی برای شما بیاورد؟! آیا نمی\u200cشنوید؟!»"
      },
      {
        "index": 72,
        "text": "بگو: «به من خبر دهید اگر خداوند روز را تا قیامت بر شما جاودان کند، کدام معبود غیر از خداست که شبی برای شما بیاورد تا در آن آرامش یابید؟ آیا نمی\u200cبینید؟!»"
      },
      {
        "index": 73,
        "text": "و از رحمت اوست که برای شما شب و روز قرار داد تا هم در آن آرامش داشته باشید و هم برای بهره\u200cگیری از فضل خدا تلاش کنید، و شاید شکر نعمت او را بجا آورید!"
      },
      {
        "index": 74,
        "text": "(به خاطر آورید) روزی را که آنها را ندا می\u200cدهد و می\u200cگوید: «کجایند همتایانی که برای من می\u200cپنداشتید؟!»"
      },
      {
        "index": 75,
        "text": "(در آن روز) از هر امتی گواهی برمی\u200cگزینیم و (به مشرکان) می\u200cگوییم: «دلیل خود را بیاورید!» اما آنها می\u200cدانند که حق از آن خداست، و تمام آنچه را افترا می\u200cبستند از (نظر) آنها گم خواهد شد!"
      },
      {
        "index": 76,
        "text": "قارون از قوم موسی بود، اما بر آنان ستم کرد؛ ما آنقدر از گنجها به او داده بودیم که حمل کلیدهای آن برای یک گروه زورمند مشکل بود! (به خاطر آورید) هنگامی را که قومش به او گفتند: «این همه شادی مغرورانه مکن، که خداوند شادی\u200cکنندگان مغرور را دوست نمی\u200cدارد!"
      },
      {
        "index": 77,
        "text": "و در آنچه خدا به تو داده، سرای آخرت را بطلب؛ و بهره\u200cات را از دنیا فراموش مکن؛ و همان\u200cگونه که خدا به تو نیکی کرده نیکی کن؛ و هرگز در زمین در جستجوی فساد مباش، که خدا مفسدان را دوست ندارد!"
      },
      {
        "index": 78,
        "text": "(قارون) گفت: «این ثروت را بوسیله دانشی که نزد من است به دست آورده\u200cام!» آیا او نمی\u200cدانست که خداوند اقوامی را پیش از او هلاک کرد که نیرومندتر و ثروتمندتر از او بودند؟! (و هنگامی که عذاب الهی فرا رسد،) مجرمان از گناهانشان سؤال نمی\u200cشوند."
      },
      {
        "index": 79,
        "text": "(روزی قارون) با تمام زینت خود در برابر قومش ظاهر شد، آنها که خواهان زندگی دنیا بودند گفتند: «ای کاش همانند آنچه به قارون داده شده است ما نیز داشتیم! به راستی که او بهره عظیمی دارد!»"
      },
      {
        "index": 80,
        "text": "اما کسانی که علم و دانش به آنها داده شده بود گفتند: «وای بر شما ثواب الهی برای کسانی که ایمان آورده\u200cاند و عمل صالح انجام می\u200cدهند بهتر است، اما جز صابران آن را دریافت نمی\u200cکنند.»"
      },
      {
        "index": 81,
        "text": "سپس ما، او و خانه\u200cاش را در زمین فرو بردیم، و گروهی نداشت که او را در برابر عذاب الهی یاری کنند، و خود نیز نمی\u200cتوانست خویشتن را یاری دهد."
      },
      {
        "index": 82,
        "text": "و آنها که دیروز آرزو می\u200cکردند بجای او باشند (هنگامی که این صحنه را دیدند) گفتند: «وای بر ما! گویی خدا روزی را بر هر کس از بندگانش بخواهد گسترش می\u200cدهد یا تنگ می\u200cگیرد! اگر خدا بر ما منت ننهاده بود، ما را نیز به قعر زمین فرو می برد! ای وای گویی کافران هرگز رستگار نمی\u200cشوند!"
      },
      {
        "index": 83,
        "text": "(آری،) این سرای آخرت را (تنها) برای کسانی قرارمی\u200cدهیم که اراده برتری\u200cجویی در زمین و فساد را ندارند؛ و عاقبت نیک برای پرهیزگاران است!"
      },
      {
        "index": 84,
        "text": "کسی که کار نیکی انجام دهد، برای او پاداشی بهتر از آن است؛ و به کسانی که کارهای بد انجام دهند، مجازات بدکاران جز (به مقدار) اعمالشان نخواهد بود."
      },
      {
        "index": 85,
        "text": "آن کس که قرآن را بر تو فرض کرد، تو را به جایگاهت [= زادگاهت\u200c] بازمی\u200cگرداند! بگو: «پروردگار من از همه بهتر می\u200cداند چه کسی (برنامه) هدایت آورده، و چه کسی در گمراهی آشکار است!»"
      },
      {
        "index": 86,
        "text": "و تو هرگز امید نداشتی که این کتاب آسمانی به تو القا گردد؛ ولی رحمت پروردگارت چنین ایجاب کرد! اکنون که چنین است، هرگز از کافران پشتیبانی مکن!"
      },
      {
        "index": 87,
        "text": "و هرگز (آنها) تو را از آیات خداوند، بعد از آنکه بر تو نازل گشت، بازندارند! و بسوی پروردگارت دعوت کن، و هرگز از مشرکان مباش!"
      },
      {
        "index": 88,
        "text": "معبود دیگری را با خدا مخوان، که هیچ معبودی جز او نیست؛ همه چیز جز ذات (پاک) او فانی می\u200cشود؛ حاکمیت تنها از آن اوست؛ و همه بسوی او بازگردانده می شوید!"
      }
    ],
    "index": 28
  },
  {
    "aya": [
      {
        "index": 1,
        "text": "الم\u200c"
      },
      {
        "index": 2,
        "text": "آیا مردم گمان کردند همین که بگویند: «ایمان آوردیم»، به حال خود رها می\u200cشوند و آزمایش نخواهند شد؟!"
      },
      {
        "index": 3,
        "text": "ما کسانی را که پیش از آنان بودند آزمودیم (و اینها را نیز امتحان می\u200cکنیم)؛ باید علم خدا درباره کسانی که راست می\u200cگویند و کسانی که دروغ می\u200cگویند تحقق یابد!"
      },
      {
        "index": 4,
        "text": "آیا کسانی که اعمال بد انجام می\u200cدهند گمان کردند بر قدرت ما چیره خواهند شد؟! چه بد داوری می\u200cکنند!"
      },
      {
        "index": 5,
        "text": "کسی که امید به لقاء الله (و رستاخیز) دارد (باید در اطاعت فرمان او بکوشد!) زیرا سرآمدی را که خدا تعیین کرده فرامی\u200cرسد؛ و او شنوا و داناست!"
      },
      {
        "index": 6,
        "text": "کسی که جهاد و تلاش کند، برای خود جهاد می\u200cکند؛ چرا که خداوند از همه جهانیان بی نیاز است."
      },
      {
        "index": 7,
        "text": "و کسانی که ایمان آورده و کارهای شایسته انجام دادند، گناهان آنان را می\u200cپوشانیم (و می\u200cبخشیم) و آنان را به بهترین اعمالی که انجام می\u200cدادند پاداش می\u200cدهیم."
      },
      {
        "index": 8,
        "text": "ما به انسان توصیه کردیم که به پدر و مادرش نیکی کند، و اگر آن دو (مشرک باشند و) تلاش کنند که برای من همتایی قائل شوی که به آن علم نداری، از آنها پیروی مکن! بازگشت شما به سوی من است، و شما را از آنچه انجام می\u200cدادید با خبر خواهم ساخت!"
      },
      {
        "index": 9,
        "text": "و کسانی که ایمان آورده و کارهای شایسته انجام دادند، آنها را در زمره صالحان وارد خواهیم کرد!"
      },
      {
        "index": 10,
        "text": "و از مردم کسانی هستند که می\u200cگویند: «به خدا ایمان آورده\u200cایم!» اما هنگامی که در راه خدا شکنجه و آزار می\u200cبینند، آزار مردم را همچون عذاب الهی می\u200cشمارند (و از آن سخت وحشت می\u200cکنند)؛ ولی هنگامی که پیروزی از سوی پروردگارت (برای شما) بیاید، می\u200cگویند: «ما هم با شما بودیم (و در این پیروزی شریکیم)»!! آیا خداوند به آنچه در سینه\u200cهای جهانیان است آگاه\u200cتر نیست؟!"
      },
      {
        "index": 11,
        "text": "مسلماً خداوند مؤمنان را می\u200cشناسد، و به یقین منافقان را (نیز) می\u200cشناسد."
      },
      {
        "index": 12,
        "text": "و کافران به مؤمنان گفتند: «شما از راه ما پیروی کنید، (و اگر گناهی دارد) ما گناهانتان را بر عهده خواهیم گرفت!» آنان هرگز چیزی از گناهان اینها را بر دوش نخواهند گرفت؛ آنان به یقین دروغگو هستند!"
      },
      {
        "index": 13,
        "text": "آنها بار سنگین (گناهان) خویش را بر دوش می\u200cکشند، و (همچنین) بارهای سنگین دیگری را اضافه بر بارهای سنگین خود؛ و روز قیامت به یقین از تهمتهائی که می\u200cبستند سؤال خواهند شد!"
      },
      {
        "index": 14,
        "text": "و ما نوح را بسوی قومش فرستادیم؛ و او را در میان آنان هزار سال مگر پنجاه سال، درنگ کرد؛ اما سرانجام طوفان و سیلاب آنان را فراگرفت در حالی که ظالم بودند."
      },
      {
        "index": 15,
        "text": "ما او و سرنشینان کشتی را رهایی بخشیدیم، و آن را آیتی برای جهانیان قرار دادیم!"
      },
      {
        "index": 16,
        "text": "ما ابراهیم را (نیز) فرستادیم، هنگامی که به قومش گفت: «خدا را پرستش کنید و از (عذاب) او بپرهیزید که این برای شما بهتر است اگر بدانید!"
      },
      {
        "index": 17,
        "text": "شما غیر از خدا فقط بتهایی (از سنگ و چوب) را می\u200cپرستید و دروغی به هم می\u200cبافید؛ آنهایی را که غیر از خدا پرستش می\u200cکنید، مالک هیچ رزقی برای شما نیستند؛ روزی را تنها نزد خدا بطلبید و او را پرستش کنید و شکر او را بجا آورید که بسوی او بازگشت داده می\u200cشوید!"
      },
      {
        "index": 18,
        "text": "اگر شما (مرا) تکذیب کنید (جای تعجب نیست)، امتهایی پیش از شما نیز (پیامبرانشان را) تکذیب کردند؛ وظیفه فرستاده (خدا) جز ابلاغ آشکار نیست»."
      },
      {
        "index": 19,
        "text": "آیا آنان ندیدند چگونه خداوند آفرینش را آغاز می\u200cکند، سپس بازمی\u200cگرداند؟! این کار برای خدا آسان است!"
      },
      {
        "index": 20,
        "text": "بگو: «در زمین بگردید و بنگرید خداوند چگونه آفرینش را آغاز کرده است؟ سپس خداوند (به همین\u200cگونه) جهان آخرت را ایجاد می\u200cکند؛ یقیناً خدا بر هر چیز توانا است!"
      },
      {
        "index": 21,
        "text": "هر کس را بخواهد (و مستحق بداند) مجازات می\u200cکند، و هر کس را بخواهد مورد رحمت قرارمی\u200cدهد؛ و شما را به سوی او بازمی\u200cگردانند."
      },
      {
        "index": 22,
        "text": "شما هرگز نمی\u200cتوانید بر اراده خدا چیره شوید و از حوزه قدرت او در زمین و آسمان بگریزید؛ و برای شما جز خدا، ولی و یاوری نیست!»"
      },
      {
        "index": 23,
        "text": "کسانی که به آیات خدا و دیدار او کافر شدند، از رحمت من مأیوسند؛ و برای آنها عذاب دردناکی است!"
      },
      {
        "index": 24,
        "text": "اما جواب قوم او [= ابراهیم\u200c] جز این نبود که گفتند: «او را بکشید یا بسوزانید!» ولی خداوند او را از آتش رهایی بخشید؛ در این ماجرا نشانه\u200cهایی است برای کسانی که ایمان می\u200cآورند."
      },
      {
        "index": 25,
        "text": "(ابراهیم) گفت: «شما غیر از خدا بتهایی برای خود انتخاب کرده\u200cاید که مایه دوستی و محبت میان شما در زندگی دنیا باشد؛ سپس روز قیامت از یکدیگر بیزاری می\u200cجویید و یکدیگر را لعن می\u200cکنید؛ و جایگاه (همه) شما آتش است و هیچ یار و یاوری برای شما نخواهد بود!»"
      },
      {
        "index": 26,
        "text": "و لوط به او [= ابراهیم\u200c] ایمان آورد، و (ابراهیم) گفت: «من بسوی پروردگارم هجرت می\u200cکنم که او صاحب قدرت و حکیم است!»"
      },
      {
        "index": 27,
        "text": "و (در اواخر عمر،) اسحاق و یعقوب را به او بخشیدیم و نبوت و کتاب آسمانی را در دودمانش قرار دادیم و پاداش او را در دنیا دادیم و او در آخرت از صالحان است!"
      },
      {
        "index": 28,
        "text": "و لوط را فرستادیم هنگامی که به قوم خود گفت: «شما عمل بسیار زشتی انجام می\u200cدهید که هیچ یک از مردم جهان پیش از شما آن را انجام نداده است!"
      },
      {
        "index": 29,
        "text": "آیا شما به سراغ مردان می\u200cروید و راه (تداوم نسل انسان) را قطع می\u200cکنید و در مجلستان اعمال ناپسند انجام می\u200cدهید؟! «اما پاسخ قومش جز این نبود که گفتند:» اگر راست می\u200cگویی عذاب الهی را برای ما بیاور!"
      },
      {
        "index": 30,
        "text": "(لوط) عرض کرد: «پروردگارا! مرا در برابر این قوم تبهکار یاری فرما!»"
      },
      {
        "index": 31,
        "text": "و هنگامی که فرستادگان ما (از فرشتگان) بشارت (تولد فرزند) برای ابراهیم آوردند، گفتند: «ما اهل این شهر و آبادی را [و به شهرهای قوم لوط اشاره کردند] هلاک خواهیم کرد، چرا که اهل آن ستمگرند!»"
      },
      {
        "index": 32,
        "text": "(ابراهیم) گفت: «در این آبادی لوط است!» گفتند: «ما به کسانی که در آن هستند آگاهتریم! او و خانواده\u200cاش را نجات می\u200cدهیم؛ جز همسرش که در میان قوم (گنهکار) باقی خواهد ماند.»"
      },
      {
        "index": 33,
        "text": "هنگامی که فرستادگان ما نزد لوط آمدند، از دیدن آنها بدحال و دلتنگ شد؛ گفتند: «نترس و غمگین مباش، ما تو و خانواده\u200cات را نجات خواهیم داد، جز همسرت که در میان قوم باقی می\u200cماند."
      },
      {
        "index": 34,
        "text": "ما بر اهل این شهر و آبادی به خاطر گناهانشان، عذابی از آسمان فرو خواهیم ریخت!»"
      },
      {
        "index": 35,
        "text": "و از این آبادی نشانه روشنی (و درس عبرتی) برای کسانی که می\u200cاندیشند باقی گذاردیم!"
      },
      {
        "index": 36,
        "text": "و ما بسوی «مدین»، برادرشان «شعیب» را فرستادیم؛ گفت: «ای قوم من! خدا را بپرستید، و به روز بازپسین امیدوار باشید، و در زمین فساد نکنید!»"
      },
      {
        "index": 37,
        "text": "(ولی) آنها او را تکذیب کردند، و به این سبب زلزله آنان را فراگرفت، و بامدادان در خانه\u200cهای خود به رو در افتاده و مرده بودند!"
      },
      {
        "index": 38,
        "text": "ما طایفه «عاد» و «ثمود» را نیز (هلاک کردیم)، و مساکن (ویران شده) آنان برای شما آشکار است؛ شیطان اعمالشان را برای آنان آراسته بود، از این رو آنان را از راه (خدا) بازداشت در حالی که بینا بودند."
      },
      {
        "index": 39,
        "text": "و «قارون» و «فرعون» و «هامان» را نیز هلاک کردیم؛ موسی با دلایل روشن به سراغشان آمد، امّا آنان در زمین برتری جویی کردند، ولی نتوانستند بر خدا پیشی گیرند!"
      },
      {
        "index": 40,
        "text": "ما هر یک از آنان را به گناهانشان گرفتیم، بر بعضی از آنها طوفانی از سنگریزه فرستادیم، و بعضی از آنان را صیحه آسمانی فروگرفت، و بعضی دیگر را در زمین فرو بردیم، و بعضی را غرق کردیم؛ خداوند هرگز به آنها ستم نکرد، ولی آنها خودشان بر خود ستم می\u200cکردند!"
      },
      {
        "index": 41,
        "text": "مثَل کسانی که غیر از خدا را اولیای خود برگزیدند، مثَل عنکبوت است که خانه\u200cای برای خود انتخاب کرده؛ در حالی که سست\u200cترین خانه\u200cهای خانه عنکبوت است اگر می\u200cدانستند!"
      },
      {
        "index": 42,
        "text": "خداوند آنچه را غیر از او می\u200cخوانند می\u200cداند، و او شکست\u200cناپذیر و حکیم است."
      },
      {
        "index": 43,
        "text": "اینها مثالهایی است که ما برای مردم می\u200cزنیم، و جز دانایان آن را درک نمی\u200cکنند."
      },
      {
        "index": 44,
        "text": "خداوند، آسمانها و زمین را بحق آفرید؛ و در این آیتی است برای مؤمنان."
      },
      {
        "index": 45,
        "text": "آنچه را از کتاب (آسمانی) به تو وحی شده تلاوت کن، و نماز را برپا دار، که نماز (انسان را) از زشتیها و گناه بازمی\u200cدارد، و یاد خدا بزرگتر است؛ و خداوند می\u200cداند شما چه کارهایی انجام می\u200cدهید!"
      },
      {
        "index": 46,
        "text": "با اهل کتاب جز به روشی که از همه نیکوتر است مجادله نکنید، مگر کسانی از آنان که ستم کردند؛ و (به آنها) بگویید: «ما به تمام آنچه از سوی خدا بر ما و شما نازل شده ایمان آورده\u200cایم، و معبود ما و شما یکی است، و ما در برابر او تسلیم هستیم!»"
      },
      {
        "index": 47,
        "text": "و این گونه، کتاب [= قرآن\u200c] را بر تو نازل کردیم، کسانی که کتاب (آسمانی) به آنها داده\u200cایم به این کتاب ایمان می\u200cآورند؛ و بعضی از این گروه [= مشرکان\u200c] نیز به آن مؤمن می\u200cشوند؛ و آیات ما را جز کافران انکار نمی\u200cکنند."
      },
      {
        "index": 48,
        "text": "تو هرگز پیش از این کتابی نمی\u200cخواندی، و با دست خود چیزی نمی\u200cنوشتی، مبادا کسانی که در صدد (تکذیب و) ابطال سخنان تو هستند، شک و تردید کنند!"
      },
      {
        "index": 49,
        "text": "ولی این آیات روشنی است که در سینه دانشوران جای دارد؛ و آیات ما را جز ستمگران انکار نمی\u200cکنند!"
      },
      {
        "index": 50,
        "text": "گفتند: «چرا معجزاتی از سوی پروردگارش بر او نازل نشده؟!» بگو: «معجزات همه نزد خداست (و به فرمان او نازل می\u200cشود، نه به میل من و شما)؛ من تنها بیم دهنده\u200cای آشکارم!"
      },
      {
        "index": 51,
        "text": "آیا برای آنان کافی نیست که این کتاب را بر تو نازل کردیم که پیوسته بر آنها تلاوت می\u200cشود؟! در این، رحمت و تذکّری است برای کسانی که ایمان می\u200cآورند (و این معجزه بسیار واضحی است)."
      },
      {
        "index": 52,
        "text": "بگو: «همین بس که خدا میان من و شما گواه است؛ آنچه را در آسمانها و زمین است می\u200cداند؛ و کسانی که به باطل ایمان آوردند و به خدا کافر شدند زیانکاران واقعی هستند!"
      },
      {
        "index": 53,
        "text": "آنان با شتاب از تو عذاب را می\u200cطلبند؛ و اگر موعد مقرّری تعیین نشده بود، عذاب (الهی) به سراغ آنان می\u200cآمد؛ و سرانجام این عذاب بطور ناگهانی بر آنها نازل می\u200cشود در حالی که نمی\u200cدانند (و غافلند)."
      },
      {
        "index": 54,
        "text": "آنان با عجله از تو عذاب می\u200cطلبند، در حالی که جهنم به کافران احاطه دارد!"
      },
      {
        "index": 55,
        "text": "آن روز که عذاب (الهی) آنها را از بالای سر و پایین پایشان فرامی\u200cگیرد و به آنها می\u200cگوید: «بچشید آنچه را عمل می\u200cکردید» (روز سخت و دردناکی برای آنهاست!)"
      },
      {
        "index": 56,
        "text": "ای بندگان من که ایمان آورده\u200cاید! زمین من وسیع است، پس تنها مرا بپرستید (و در برابر فشارهای دشمنان تسلیم نشوید)!"
      },
      {
        "index": 57,
        "text": "هر انسانی مرگ را می\u200cچشد، سپس شما را بسوی ما بازمی\u200cگردانند."
      },
      {
        "index": 58,
        "text": "و کسانی که ایمان آورده و کارهای شایسته انجام دادند، آنان را در غرفه\u200cهایی از بهشت جای می\u200cدهیم که نهرها در زیر آن جاری است؛ جاودانه در آن خواهند ماند؛ چه خوب است پاداش عمل\u200cکنندگان!"
      },
      {
        "index": 59,
        "text": "همانها که (در برابر مشکلات) صبر (و استقامت) کردند و بر پروردگارشان توکّل می\u200cکنند."
      },
      {
        "index": 60,
        "text": "چه بسا جنبنده\u200cای که قدرت حمل روزی خود را ندارد، خداوند او و شما را روزی می\u200cدهد؛ و او شنوا و داناست."
      },
      {
        "index": 61,
        "text": "و هر گاه از آنان بپرسی: «چه کسی آسمانها و زمین را آفریده، و خورشید و ماه را مسخّر کرده است؟» می\u200cگویند: «اللّه»! پس با این حال چگونه آنان را (از عبادت خدا) منحرف می\u200cسازند؟!"
      },
      {
        "index": 62,
        "text": "خداوند روزی را برای هر کس از بندگانش بخواهد گسترده می\u200cکند، و برای هر کس بخواهد محدود می\u200cسازد؛ خداوند به همه چیز داناست!"
      },
      {
        "index": 63,
        "text": "و اگر از آنان بپرسی: «چه کسی از آسمان آبی فرستاد و بوسیله آن زمین را پس از مردنش زنده کرد؟ می\u200cگویند: «اللّه»! بگو: «حمد و ستایش مخصوص خداست!» امّا بیشتر آنها نمی\u200cدانند."
      },
      {
        "index": 64,
        "text": "این زندگی دنیا چیزی جز سرگرمی و بازی نیست؛ و زندگی واقعی سرای آخرت است، اگر می\u200cدانستند!"
      },
      {
        "index": 65,
        "text": "هنگامی که بر سوار بر کشتی شوند، خدا را با اخلاص می\u200cخوانند (و غیر او را فراموش می\u200cکنند)؛ امّا هنگامی که خدا آنان را به خشکی رساند و نجات داد، باز مشرک می\u200cشوند!"
      },
      {
        "index": 66,
        "text": "(بگذار) آنچه را (از آیات) به آنها داده\u200cایم انکار کنند و از لذّات زودگذر زندگی بهره گیرند؛ امّا بزودی خواهند فهمید!"
      },
      {
        "index": 67,
        "text": "آیا ندیدند که ما حرم امنی (برای آنها) قرار دادیم در حالی که مردم را در اطراف آنان (در بیرون این حرم) می\u200cربایند؟! آیا به باطل ایمان می\u200cآورند و نعمت خدا را کفران می\u200cکنند؟!"
      },
      {
        "index": 68,
        "text": "چه کسی ستمکارتر از آن کس است که بر خدا دروغ بسته یا حق را پس از آنکه به سراغش آمده تکذیب نماید؟! آیا جایگاه کافران در دوزخ نیست؟!"
      },
      {
        "index": 69,
        "text": "و آنها که در راه ما (با خلوص نیّت) جهاد کنند، قطعاً به راه\u200cهای خود، هدایتشان خواهیم کرد؛ و خداوند با نیکوکاران است."
      }
    ],
    "index": 29
  },
  {
    "aya": [
      {
        "index": 1,
        "text": "الم\u200c"
      },
      {
        "index": 2,
        "text": "رومیان مغلوب شدند!"
      },
      {
        "index": 3,
        "text": "(و این شکست) در سرزمین نزدیکی رخ داد؛ امّا آنان پس از (این) مغلوبیّت بزودی غلبه خواهند کرد..."
      },
      {
        "index": 4,
        "text": "در چند سال همه کارها از آن خداست؛ چه قبل و چه بعد (از این شکست و پیروزی)؛ و در آن روز، مؤمنان (بخاطر پیروزی دیگری) خوشحال خواهند شد..."
      },
      {
        "index": 5,
        "text": "به سبب یاری خداوند؛ و او هر کس را بخواهد یاری می\u200cدهد؛ و او صاحب قدرت و رحیم است!"
      },
      {
        "index": 6,
        "text": "این وعده\u200cای است که خدا کرده؛ و خداوند هرگز از وعده\u200cاش تخلّف نمی\u200cکند؛ ولی بیشتر مردم نمی\u200cدانند!"
      },
      {
        "index": 7,
        "text": "آنها فقط ظاهری از زندگی دنیا را می\u200cدانند، و از آخرت (و پایان کار) غافلند!"
      },
      {
        "index": 8,
        "text": "آیا آنان با خود نیندیشیدند که خداوند، آسمانها و زمین و آنچه را میان آن دو است جز بحق و برای زمان معیّنی نیافریده است؟! ولی بسیاری از مردم (رستاخیز و) لقای پروردگارشان را منکرند!"
      },
      {
        "index": 9,
        "text": "آیا در زمین گردش نکردند تا ببینند عاقبت کسانی که قبل از آنان بودند چگونه بود؟! آنها نیرومندتر از اینان بودند، و زمین را (برای زراعت و آبادی) بیش از اینان دگرگون ساختند و آباد کردند، و پیامبرانشان با دلایل روشن به سراغشان آمدند (امّا آنها انکار کردند و کیفر خود را دیدند)؛ خداوند هرگز به آنان ستم نکرد، آنها به خودشان ستم می\u200cکردند!"
      },
      {
        "index": 10,
        "text": "سپس سرانجام کسانی که اعمال بد مرتکب شدند به جایی رسید که آیات خدا را تکذیب کردند و آن را به مسخره گرفتند!"
      },
      {
        "index": 11,
        "text": "خداوند آفرینش را آغاز می\u200cکند، سپس آن را بازمی\u200cگرداند، سپس شما را بسوی او باز می\u200cگردانند!"
      },
      {
        "index": 12,
        "text": "آن روز که قیامت برپا می\u200cشود، مجرمان در نومیدی و غم و اندوه فرو می\u200cروند!"
      },
      {
        "index": 13,
        "text": "و برای آنان شفیعانی از معبودانشان نخواهد بود، و نسبت به معبودهایی که آنها را همتای خدا قرار داده بودند کافر می\u200cشوند!"
      },
      {
        "index": 14,
        "text": "آن روز که قیامت برپا می\u200cگردد، (مردم) از هم جدا می\u200cشوند؛"
      },
      {
        "index": 15,
        "text": "امّا آنان که ایمان آورده و اعمال صالح انجام دادند، در باغی از بهشت شاد و مسرور خواهند بود."
      },
      {
        "index": 16,
        "text": "و امّا آنان که به آیات ما و لقای آخرت کافر شدند، در عذاب الهی احضار می\u200cشوند."
      },
      {
        "index": 17,
        "text": "منزّه است خداوند به هنگامی که شام می\u200cکنید و صبح می\u200cکنید؛"
      },
      {
        "index": 18,
        "text": "و حمد و ستایش مخصوص اوست در آسمان و زمین، و به هنگام عصر و هنگامی که ظهر می\u200cکنید."
      },
      {
        "index": 19,
        "text": "او زنده را از مرده بیرون می\u200cآورد، و مرده را از زنده، و زمین را پس از مردنش حیات می\u200cبخشد، و به همین گونه روز قیامت (از گورها) بیرون آورده می\u200cشوید!"
      },
      {
        "index": 20,
        "text": "از نشانه\u200cهای او این است که شما را از خاک آفرید، سپس بناگاه انسانهایی شدید و در روی زمین گسترش یافتید!"
      },
      {
        "index": 21,
        "text": "و از نشانه\u200cهای او اینکه همسرانی از جنس خودتان برای شما آفرید تا در کنار آنان آرامش یابید، و در میانتان مودّت و رحمت قرار داد؛ در این نشانه\u200cهایی است برای گروهی که تفکّر می\u200cکنند!"
      },
      {
        "index": 22,
        "text": "و از آیات او آفرینش آسمانها و زمین، و تفاوت زبانها و رنگهای شماست؛ در این نشانه\u200cهایی است برای عالمان!"
      },
      {
        "index": 23,
        "text": "و از نشانه\u200cهای او خواب شما در شب و روز است و تلاش و کوششتان برای بهره\u200cگیری از فضل پروردگار (و تأمین معاش)؛ در این امور نشانه\u200cهایی است برای آنان که گوش شنوا دارند!"
      },
      {
        "index": 24,
        "text": "و از آیات او این است که برق و رعد را به شما نشان می\u200cدهد که هم مایه ترس و هم امید است (ترس از صاعقه، و امید به نزول باران)، و از آسمان آبی فرو می\u200cفرستد که زمین را بعد از مردنش بوسیله آن زنده می\u200cکند؛ در این نشانه\u200cهایی است برای جمعیّتی که می\u200cاندیشند!"
      },
      {
        "index": 25,
        "text": "و از آیات او این است که آسمان و زمین به فرمان او برپاست؛ سپس هنگامی که شما را (در قیامت) از زمین فراخواند، ناگهان همه خارج می\u200cشوید (و در صحنه محشر حضور می\u200cیابید)!"
      },
      {
        "index": 26,
        "text": "و از آن اوست تمام کسانی که در آسمانها و زمین\u200cاند و همگی در برابر او خاضع و مطیع\u200cاند!"
      },
      {
        "index": 27,
        "text": "او کسی است که آفرینش را آغاز می\u200cکند، سپس آن را بازمی\u200cگرداند، و این کار برای او آسانتر می\u200cباشد؛ و برای اوست توصیف برتر در آسمانها و زمین؛ و اوست توانمند و حکیم!"
      },
      {
        "index": 28,
        "text": "خداوند مثالی از خودتان، برای شما زده است: آیا (اگر مملوک و برده\u200cای داشته باشید)، این برده\u200cهای شما هرگز در روزیهایی که به شما داده\u200cایم شریک شما می\u200cباشند؛ آنچنان که هر دو مساوی بوده و از تصرّف مستقل و بدون اجازه آنان بیم داشته باشید، آن گونه که در مورد شرکای آزاد خود بیم دارید؟! اینچنین آیات خود را برای کسانی که تعقّل می\u200cکنند شرح می\u200cدهیم."
      },
      {
        "index": 29,
        "text": "ولی ظالمان بدون علم و آگاهی، از هوی و هوسهای خود پیروی کردند! پس چه کسی می\u200cتواند آنان را که خدا گمراه کرده است هدایت کند؟! و برای آنها هیچ یاوری نخواهد بود!"
      },
      {
        "index": 30,
        "text": "پس روی خود را متوجّه آیین خالص پروردگار کن! این فطرتی است که خداوند، انسانها را بر آن آفریده؛ دگرگونی در آفرینش الهی نیست؛ این است آیین استوار؛ ولی اکثر مردم نمی\u200cدانند!"
      },
      {
        "index": 31,
        "text": "این باید در حالی باشد که شما بسوی او بازگشت می\u200cکنید و از (مخالفت فرمان) او بپرهیزید، نماز را برپا دارید و از مشرکان نباشید..."
      },
      {
        "index": 32,
        "text": "از کسانی که دین خود را پراکنده ساختند و به دسته\u200cها و گروه\u200cها تقسیم شدند! و (عجب اینکه) هر گروهی به آنچه نزد آنهاست (دلبسته و) خوشحالند!"
      },
      {
        "index": 33,
        "text": "هنگامی که رنج و زیانی به مردم برسد، پروردگار خود را می\u200cخوانند و توبه\u200cکنان بسوی او بازمی\u200cگردند؛ امّا همین که رحمتی از خودش به آنان بچشاند، بناگاه گروهی از آنان نسبت به پروردگارشان مشرک می\u200cشوند."
      },
      {
        "index": 34,
        "text": "(بگذار) نعمتهایی را که ما به آنها داده\u200cایم کفران کنند! و (از نعمتهای زودگذر دنیا هر چه می\u200cتوانید) بهره گیرید؛ امّا بزودی خواهید دانست (که نتیجه کفران و کامجوییهای بی حساب شما چه بوده است)!"
      },
      {
        "index": 35,
        "text": "آیا ما دلیل محکمی بر آنان فرستادیم که از شرکشان سخن می\u200cگوید (و آن را موجّه می\u200cشمارد)؟!"
      },
      {
        "index": 36,
        "text": "و هنگامی که رحمتی به مردم بچشانیم، از آن خوشحال می\u200cشوند؛ و هرگاه رنج و مصیبتی بخاطر اعمالی که انجام داده\u200cاند به آنان رسد، ناگهان مأیوس می\u200cشوند!"
      },
      {
        "index": 37,
        "text": "آیا ندیدند که خداوند روزی را برای هر کس بخواهد گسترده یا تنگ می\u200cسازد؟! در این نشانه\u200cهایی است برای گروهی که ایمان می\u200cآورند."
      },
      {
        "index": 38,
        "text": "پس حقّ نزدیکان و مسکینان و در راه\u200cماندگان را ادا کن! این برای آنها که رضای خدا را می\u200cطلبند بهتر است، و چنین کسانی رستگارانند."
      },
      {
        "index": 39,
        "text": "آنچه بعنوان ربا می\u200cپردازید تا در اموال مردم فزونی یابد، نزد خدا فزونی نخواهد یافت؛ و آنچه را بعنوان زکات می\u200cپردازید و تنها رضای خدا را می\u200cطلبید (مایه برکت است؛ و) کسانی که چنین می\u200cکنند دارای پاداش مضاعفند."
      },
      {
        "index": 40,
        "text": "خداوند همان کسی است که شما را آفرید، سپس روزی داد، بعد می\u200cمیراند، سپس زنده می\u200cکند؛ آیا هیچ یک از همتایانی که برای خدا قرار داده\u200cاید چیزی از این کارها را می\u200cتوانند انجام دهند؟! او منزّه و برتر است از آنچه همتای او قرار می\u200cدهند."
      },
      {
        "index": 41,
        "text": "فساد، در خشکی و دریا بخاطر کارهایی که مردم انجام داده\u200cاند آشکار شده است؛ خدا می\u200cخواهد نتیجه بعضی از اعمالشان را به آنان بچشاند، شاید (بسوی حق) بازگردند!"
      },
      {
        "index": 42,
        "text": "بگو: «در زمین سیر کنید و بنگرید عاقبت کسانی که قبل از شما بودند چگونه بود؟ بیشتر آنها مشرک بودند!"
      },
      {
        "index": 43,
        "text": "روی خود را بسوی آیین مستقیم و پایدار بدار، پیش از آنکه روزی فرا رسد که هیچ کس نمی\u200cتواند آن را از خدا بازگرداند؛ در آن روز مردم به گروه\u200cهایی تقسیم می\u200cشوند:"
      },
      {
        "index": 44,
        "text": "هر کس کافر شود، کفرش بر زیان خود اوست؛ و آنها که کار شایسته انجام دهند، به سود خودشان آماده می\u200cسازند."
      },
      {
        "index": 45,
        "text": "این برای آن است که خداوند کسانی را که ایمان آورده و اعمال صالح انجام داده\u200cاند، از فضلش پاداش دهد؛ او کافران را دوست نمی\u200cدارد!"
      },
      {
        "index": 46,
        "text": "و از آیات (عظمت) خدا این است که بادها را بعنوان بشارتگرانی می\u200cفرستد تا شما را از رحمتش بچشاند (و سیراب کند) و کشتیها بفرمانش حرکت کنند و از فضل او بهره گیرید؛ شاید شکرگزاری کنید."
      },
      {
        "index": 47,
        "text": "و پیش از تو پیامبرانی را بسوی قومشان فرستادیم؛ آنها با دلایل روشن به سراغ قوم خود رفتند، ولی (هنگامی که اندرزها سودی نداد) از مجرمان انتقام گرفتیم (و مؤمنان را یاری کردیم)؛ و یاری مؤمنان، همواره حقّی است بر عهده ما!"
      },
      {
        "index": 48,
        "text": "خداوند همان کسی است که بادها را می\u200cفرستد تا ابرهایی را به حرکت در آورند، سپس آنها را در پهنه آسمان آن گونه که بخواهد می\u200cگستراند و متراکم می\u200cسازد؛ در این هنگام دانه\u200cهای باران را می\u200cبینی که از لا به لای آن خارج می\u200cشود، هنگامی که این (باران حیاتبخش) را به هر کس از بندگانش که بخواهد می\u200cرساند، ناگهان خوشحال می\u200cشوند..."
      },
      {
        "index": 49,
        "text": "و قطعاً پیش از آنکه بر آنان نازل شود مایوس بودند!"
      },
      {
        "index": 50,
        "text": "به آثار رحمت الهی بنگر که چگونه زمین را بعد از مردنش زنده می\u200cکند؛ چنین کسی (که زمین مرده را زنده کرد) زنده\u200cکننده مردگان (در قیامت) است؛ و او بر همه چیز تواناست!"
      },
      {
        "index": 51,
        "text": "و اگر ما بادی بفرستیم (داغ و سوزان)، و بر اثر آن زراعت و باغ خود را زرد و پژمرده ببینند، (مأیوس شده و) پس از آن راه کفران پیش می\u200cگیرند!"
      },
      {
        "index": 52,
        "text": "تو نمی\u200cتوانی صدای خود را به گوش مردگان برسانی، و نه سخنت را به گوش کران هنگامی که روی برگردانند و دور شوند!"
      },
      {
        "index": 53,
        "text": "و (نیز) نمی\u200cتوانی نابینایان را از گمراهیشان هدایت کنی؛ تو تنها سخنت را به گوش کسانی می\u200cرسانی که ایمان به آیات ما می\u200cآورند و در برابر حق تسلیمند!"
      },
      {
        "index": 54,
        "text": "خدا همان کسی است که شما را آفرید در حالی که ضعیف بودید؛ سپس بعد از ناتوانی، قوّت بخشید و باز بعد از قوّت، ضعف و پیری قرار داد؛ او هر چه بخواهد می\u200cآفریند، و دانا و تواناست."
      },
      {
        "index": 55,
        "text": "و روزی که قیامت برپا شود، مجرمان سوگند یاد می\u200cکنند که جز ساعتی (در عالم برزخ) درنگ نکردند! اینچنین از درک حقیقت بازگردانده می\u200cشوند."
      },
      {
        "index": 56,
        "text": "ولی کسانی که علم و ایمان به آنان داده شده می\u200cگویند: «شما بفرمان خدا تا روز قیامت (در عالم برزخ) درنگ کردید، و اکنون روز رستاخیز است، امّا شما نمی\u200cدانستید!»"
      },
      {
        "index": 57,
        "text": "آن روز عذرخواهی ظالمان سودی به حالشان ندارد، و توبه آنان پذیرفته نمی\u200cشود."
      },
      {
        "index": 58,
        "text": "ما برای مردم در این قرآن از هر گونه مثال و مطلبی بیان کردیم؛ و اگر آیه\u200cای برای آنان بیاوری، کافران می\u200cگویند: «شما اهل باطلید (و اینها سحر و جادو است)!»"
      },
      {
        "index": 59,
        "text": "این گونه خداوند بر دلهای آنان که آگاهی ندارند مهر می\u200cنهد!"
      },
      {
        "index": 60,
        "text": "اکنون که چنین است صبر پیشه کن که وعده خدا حق است؛ و هرگز کسانی که ایمان ندارند تو را خشمگین نسازند (و از راه خود منحرف نکنند)!"
      }
    ],
    "index": 30
  },
  {
    "aya": [
      {
        "index": 1,
        "text": "الم\u200c"
      },
      {
        "index": 2,
        "text": "این آیات کتاب حکیم است (کتابی پرمحتوا و استوار)!"
      },
      {
        "index": 3,
        "text": "مایه هدایت و رحمت برای نیکوکاران است."
      },
      {
        "index": 4,
        "text": "همانان که نماز را برپا می\u200cدارند، و زکات را می\u200cپردازند و آنها به آخرت یقین دارند."
      },
      {
        "index": 5,
        "text": "آنان بر طریق هدایت از پروردگارشانند، و آنانند رستگاران!"
      },
      {
        "index": 6,
        "text": "و بعضی از مردم سخنان بیهوده را می\u200cخرند تا مردم را از روی نادانی، از راه خدا گمراه سازند و آیات الهی را به استهزا گیرند؛ برای آنان عذابی خوارکننده است!"
      },
      {
        "index": 7,
        "text": "و هنگامی که آیات ما بر او خوانده می\u200cشود، مستکبرانه روی برمی\u200cگرداند، گویی آن را نشنیده است؛ گویی اصلاً گوشهایش سنگین است! او را به عذابی دردناک بشارت ده!"
      },
      {
        "index": 8,
        "text": "(ولی) کسانی که ایمان آورده و اعمال صالح انجام داده\u200cاند، باغهای پرنعمت بهشت از آن آنهاست؛"
      },
      {
        "index": 9,
        "text": "جاودانه در آن خواهند ماند؛ این وعده حتمی الهی است؛ و اوست عزیز و حکیم (شکست\u200cناپذیر و دانا)."
      },
      {
        "index": 10,
        "text": "(او) آسمانها را بدون ستونی که آن را ببینید آفرید، و در زمین کوه\u200cهایی افکند تا شما را نلرزاند (و جایگاه شما آرام باشد) و از هر گونه جنبنده\u200cای روی آن منتشر ساخت؛ و از آسمان آبی نازل کردیم و بوسیله آن در روی زمین انواع گوناگونی از جفتهای گیاهان پر ارزش رویاندیم."
      },
      {
        "index": 11,
        "text": "این آفرینش خداست؛ امّا به من نشان دهید معبودانی غیر او چه چیز را آفریده\u200cاند؟! ولی ظالمان در گمراهی آشکارند."
      },
      {
        "index": 12,
        "text": "ما به لقمان حکمت دادیم؛ (و به او گفتیم:) شکر خدا را بجای آور هر کس شکرگزاری کند، تنها به سود خویش شکر کرده؛ و آن کس که کفران کند، (زیانی به خدا نمی\u200cرساند)؛ چرا که خداوند بی\u200cنیاز و ستوده است."
      },
      {
        "index": 13,
        "text": "(به خاطر بیاور) هنگامی را که لقمان به فرزندش -در حالی که او را موعظه می\u200cکرد- گفت: «پسرم! چیزی را همتای خدا قرار مده که شرک، ظلم بزرگی است.»"
      },
      {
        "index": 14,
        "text": "و ما به انسان درباره پدر و مادرش سفارش کردیم؛ مادرش او را با ناتوانی روی ناتوانی حمل کرد (به هنگام بارداری هر روز رنج و ناراحتی تازه\u200cای را متحمّل می\u200cشد)، و دوران شیرخوارگی او در دو سال پایان می\u200cیابد؛ (آری به او توصیه کردم) که برای من و برای پدر و مادرت شکر بجا آور که بازگشت (همه شما) به سوی من است!"
      },
      {
        "index": 15,
        "text": "و هرگاه آن دو، تلاش کنند که تو چیزی را همتای من قرار دهی، که از آن آگاهی نداری (بلکه می\u200cدانی باطل است)، از ایشان اطاعت مکن، ولی با آن دو، در دنیا به طرز شایسته\u200cای رفتار کن؛ و از راه کسانی پیروی کن که توبه\u200cکنان به سوی من آمده\u200cاند؛ سپس بازگشت همه شما به سوی من است و من شما را از آنچه عمل می\u200cکردید آگاه می\u200cکنم."
      },
      {
        "index": 16,
        "text": "پسرم! اگر به اندازه سنگینی دانه خردلی (کار نیک یا بد) باشد، و در دل سنگی یا در (گوشه\u200cای از) آسمانها و زمین قرار گیرد، خداوند آن را (در قیامت برای حساب) می\u200cآورد؛ خداوند دقیق و آگاه است!"
      },
      {
        "index": 17,
        "text": "پسرم! نماز را برپا دار، و امر به معروف و نهی از منکر کن، و در برابر مصایبی که به تو می\u200cرسد شکیبا باش که این از کارهای مهمّ است!"
      },
      {
        "index": 18,
        "text": "(پسرم!) با بی\u200cاعتنایی از مردم روی مگردان، و مغرورانه بر زمین راه مرو که خداوند هیچ متکبّر مغروری را دوست ندارد."
      },
      {
        "index": 19,
        "text": "(پسرم!) در راه\u200cرفتن، اعتدال را رعایت کن؛ از صدای خود بکاه (و هرگز فریاد مزن) که زشت\u200cترین صداها صدای خران است."
      },
      {
        "index": 20,
        "text": "آیا ندیدید خداوند آنچه را در آسمانها و زمین است مسخّر شما کرده، و نعمتهای آشکار و پنهان خود را به طور فراوان بر شما ارزانی داشته است؟! ولی بعضی از مردم بدون هیچ دانش و هدایت و کتاب روشنگری درباره خدا مجادله می\u200cکنند!"
      },
      {
        "index": 21,
        "text": "و هنگامی که به آنان گفته شود: «از آنچه خدا نازل کرده پیروی کنید!»، می\u200cگویند: «نه، بلکه ما از چیزی پیروی می\u200cکنیم که پدران خود را بر آن یافتیم!» آیا حتّی اگر شیطان آنان را دعوت به عذاب آتش فروزان کند (باز هم تبعیّت می\u200cکنند)؟!"
      },
      {
        "index": 22,
        "text": "کسی که روی خود را تسلیم خدا کند در حالی که نیکوکار باشد، به دستگیره محکمی چنگ زده (و به تکیه\u200cگاه مطمئنی تکیه کرده است)؛ و عاقبت همه کارها به سوی خداست."
      },
      {
        "index": 23,
        "text": "و کسی که کافر شود، کفر او تو را غمگین نسازد؛ بازگشت همه آنان به سوی ماست و ما آنها را از اعمالی که انجام داده\u200cاند (و نتایج شوم آن) آگاه خواهیم ساخت؛ خداوند به آنچه درون سینه\u200cهاست آگاه است."
      },
      {
        "index": 24,
        "text": "ما اندکی آنها را از متاع دنیا بهره\u200cمند می\u200cکنیم، سپس آنها را به تحمّل عذاب شدیدی وادار می\u200cسازیم!"
      },
      {
        "index": 25,
        "text": "و هرگاه از آنان سؤال کنی: «چه کسی آسمانها و زمین را آفریده است؟» مسلّماً می\u200cگویند: «اللّه»، بگو: «الحمد للّه (که خود شما معترفید)!» ولی بیشتر آنان نمی\u200cدانند!"
      },
      {
        "index": 26,
        "text": "آنچه در آسمانها و زمین است از آن خداست، چرا که خداوند بی\u200cنیاز و شایسته ستایش است!"
      },
      {
        "index": 27,
        "text": "و اگر همه درختان روی زمین قلم شود، و دریا برای آن مرکّب گردد، و هفت دریاچه به آن افزوده شود، اینها همه تمام می\u200cشود ولی کلمات خدا پایان نمی\u200cگیرد؛ خداوند عزیز و حکیم است."
      },
      {
        "index": 28,
        "text": "آفرینش و برانگیختن (و زندگی دوباره) همه شما (در قیامت) همانند یک فرد بیش نیست؛ خداوند شنوا و بیناست!"
      },
      {
        "index": 29,
        "text": "آیا ندیدی که خداوند شب را در روز، و روز را در شب داخل می\u200cکند، و خورشید و ماه را مسخّر ساخته و هر کدام تا سرآمد معینی به حرکت خود ادامه می\u200cدهند؟! خداوند به آنچه انجام می\u200cدهید آگاه است."
      },
      {
        "index": 30,
        "text": "اینها همه دلیل بر آن است که خداوند حقّ است، و آنچه غیر از او می\u200cخوانند باطل است، و خداوند بلند مقام و بزرگ مرتبه است!"
      },
      {
        "index": 31,
        "text": "آیا ندیدی کشتیها بر (صفحه) دریاها به فرمان خدا، و به (برکت) نعمت او حرکت می\u200cکنند تا بخشی از آیاتش را به شما نشان دهد؟! در اینها نشانه\u200cهایی است برای کسانی که شکیبا و شکرگزارند!"
      },
      {
        "index": 32,
        "text": "و هنگامی که (در سفر دریا) موجی همچون ابرها آنان را بپوشاند (و بالا رود و بالای سرشان قرار گیرد)، خدا را با اخلاص می\u200cخوانند؛ امّا وقتی آنها را به خشکی رساند و نجات داد، بعضی راه اعتدال را پیش می\u200cگیرند (و به ایمان خود وفادار می\u200cمانند، در حالی که بعضی دیگر فراموش کرده راه کفر پیش می\u200cگیرند)؛ ولی آیات ما را هیچ کس جز پیمان\u200cشکنان ناسپاس انکار نمی\u200cکنند!"
      },
      {
        "index": 33,
        "text": "ای مردم! تقوای الهی پیشه کنید و بترسید از روزی که نه پدر کیفر اعمال فرزندش را تحمّل می\u200cکند، و نه فرزند چیزی از کیفر (اعمال) پدرش را؛ به یقین وعده الهی حقّ است؛ پس مبادا زندگانی دنیا شما را بفریبد، و مبادا (شیطان) فریبکار شما را (به کرم) خدا مغرور سازد!"
      },
      {
        "index": 34,
        "text": "آگاهی از زمان قیام قیامت مخصوص خداست، و اوست که باران را نازل می\u200cکند، و آنچه را که در رحم\u200cها (ی مادران) است می\u200cداند، و هیچ کس نمی\u200cداند فردا چه به دست می\u200cآورد، و هیچ کس نمی\u200cداند در چه سرزمینی می\u200cمیرد؟ خداوند عالم و آگاه است!"
      }
    ],
    "index": 31
  },
  {
    "aya": [
      {
        "index": 1,
        "text": "الم\u200c"
      },
      {
        "index": 2,
        "text": "این کتابی است که از سوی پروردگار جهانیان نازل شده، و شک و تردیدی در آن نیست!"
      },
      {
        "index": 3,
        "text": "ولی آنان می\u200cگویند: «(محمّد) آن را بدروغ به خدا بسته است»، امّا این سخن حقّی است از سوی پروردگارت تا گروهی را انذار کنی که پیش از تو هیچ انذارکننده\u200cای برای آنان نیامده است، شاید (پند گیرند و) هدایت شوند!"
      },
      {
        "index": 4,
        "text": "خداوند کسی است که آسمانها و زمین و آنچه را میان این دو است در شش روز [= شش دوران\u200c] آفرید، سپس بر عرش (قدرت) قرار گرفت؛ هیچ سرپرست و شفاعت کننده\u200cای برای شما جز او نیست؛ آیا متذکّر نمی\u200cشوید؟!"
      },
      {
        "index": 5,
        "text": "امور این جهان را از آسمان به سوی زمین تدبیر می\u200cکند؛ سپس در روزی که مقدار آن هزار سال از سالهایی است که شما می\u200cشمرید بسوی او بالا می\u200cرود (و دنیا پایان می\u200cیابد)."
      },
      {
        "index": 6,
        "text": "او خداوندی است که از پنهان و آشکار با خبر است، و شکست\u200cناپذیر و مهربان است!"
      },
      {
        "index": 7,
        "text": "او همان کسی است که هر چه را آفرید نیکو آفرید؛ و آفرینش انسان را از گِل آغاز کرد؛"
      },
      {
        "index": 8,
        "text": "سپس نسل او را از عصاره\u200cای از آب ناچیز و بی\u200cقدر آفرید."
      },
      {
        "index": 9,
        "text": "سپس (اندام) او را موزون ساخت و از روح خویش در وی دمید؛ و برای شما گوش و چشمها و دلها قرار داد؛ امّا کمتر شکر نعمتهای او را بجا می\u200cآورید!"
      },
      {
        "index": 10,
        "text": "آنها گفتند: «آیا هنگامی که ما (مردیم و) در زمین گم شدیم، آفرینش تازه\u200cای خواهیم یافت؟!» ولی آنان لقای پروردگارشان را انکار می\u200cکنند (و می\u200cخواهند با انکار معاد، آزادانه به هوسرانی خویش ادامه دهند)."
      },
      {
        "index": 11,
        "text": "بگو: «فرشته مرگ که بر شما مأمور شده، (روح) شما را می\u200cگیرد؛ سپس شما را بسوی پروردگارتان بازمی\u200cگردانند.»"
      },
      {
        "index": 12,
        "text": "و اگر ببینی مجرمان را هنگامی که در پیشگاه پروردگارشان سر به زیر افکنده، می\u200cگویند: «پروردگارا! آنچه وعده کرده بودی دیدیم و شنیدیم؛ ما را بازگردان تا کار شایسته\u200cای انجام دهیم؛ ما (به قیامت) یقین داریم!»"
      },
      {
        "index": 13,
        "text": "و اگر می\u200cخواستیم به هر انسانی هدایت لازمش را (از روی اجبار بدهیم) می\u200cدادیم؛ ولی (من آنها را آزاد گذارده\u200cام و) سخن و وعده\u200cام حق است که دوزخ را (از افراد بی\u200cایمان و گنهکار) از جنّ و انس همگی پر کنم!"
      },
      {
        "index": 14,
        "text": "(و به آنها می\u200cگویم:) بچشید (عذاب جهنم را)! بخاطر اینکه دیدار امروزتان را فراموش کردید، ما نیز شما را فراموش کردیم؛ و بچشید عذاب جاودان را به خاطر اعمالی که انجام می\u200cدادید!"
      },
      {
        "index": 15,
        "text": "تنها کسانی که به آیات ما ایمان می\u200cآورند که هر وقت این آیات به آنان یادآوری شود به سجده می\u200cافتند و تسبیح و حمد پروردگارشان را بجا می\u200cآورند، و تکبّر نمی\u200cکنند."
      },
      {
        "index": 16,
        "text": "پهلوهایشان از بسترها در دل شب دور می\u200cشود (و بپا می\u200cخیزند و رو به درگاه خدا می آورند) و پروردگار خود را با بیم و امید می\u200cخوانند، و از آنچه به آنان روزی داده\u200cایم انفاق می\u200cکنند!"
      },
      {
        "index": 17,
        "text": "هیچ کس نمی\u200cداند چه پاداشهای مهمّی که مایه روشنی چشمهاست برای آنها نهفته شده، این پاداش کارهائی است که انجام می\u200cدادند!"
      },
      {
        "index": 18,
        "text": "آیا کسی که باایمان باشد همچون کسی است که فاسق است؟! نه، هرگز این دو برابر نیستند."
      },
      {
        "index": 19,
        "text": "امّا کسانی که ایمان آوردند و کارهای شایسته انجام دادند، باغهای بهشت جاویدان از آن آنها خواهد بود، این وسیله پذیرایی (خداوند) از آنهاست به پاداش آنچه انجام می\u200cدادند."
      },
      {
        "index": 20,
        "text": "و امّا کسانی که فاسق شدند (و از اطاعت خدا سرباز زدند)، جایگاه همیشگی آنها آتش است؛ هر زمان بخواهند از آن خارج شوند، آنها را به آن بازمی\u200cگردانند و به آنان گفته می\u200cشود: «بچشید عذاب آتشی را که انکار می\u200cکردید!»"
      },
      {
        "index": 21,
        "text": "به آنان از عذاب نزدیک (عذاب این دنیا) پیش از عذاب بزرگ (آخرت) می\u200cچشانیم، شاید بازگردند!"
      },
      {
        "index": 22,
        "text": "چه کسی ستمکارتر است از آن کس که آیات پروردگارش به او یادآوری شده و او از آن اعراض کرده است؟! مسلّماً ما از مجرمان انتقام خواهیم گرفت!"
      },
      {
        "index": 23,
        "text": "ما به موسی کتاب آسمانی دادیم؛ و شک نداشته باش که او آیات الهی را دریافت داشت؛ و ما آن را وسیله هدایت بنی اسرائیل قرار دادیم!"
      },
      {
        "index": 24,
        "text": "و از آنان امامان (و پیشوایانی) قرار دادیم که به فرمان ما (مردم را) هدایت می\u200cکردند؛ چون شکیبایی نمودند، و به آیات ما یقین داشتند."
      },
      {
        "index": 25,
        "text": "البتّه پروردگار تو میان آنان روز قیامت در آنچه اختلاف داشتند داوری می\u200cکند (و هر کس را به سزای اعمالش می\u200cرساند)!"
      },
      {
        "index": 26,
        "text": "آیا برای هدایت آنها همین کافی نیست که افراد زیادی را که در قرن پیش از آنان زندگی داشتند هلاک کردیم؟! اینها در مساکن (ویران شده) آنان راه می\u200cروند؛ در این آیاتی است (از قدرت خداوند و مجازات دردناک مجرمان)؛ آیا نمی\u200cشنوند؟!"
      },
      {
        "index": 27,
        "text": "آیا ندیدند که ما آب را بسوی زمینهای خشک می\u200cرانیم و بوسیله آن زراعتهایی می\u200cرویانیم که هم چهارپایانشان از آن می\u200cخورند و هم خودشان تغذیه می\u200cکنند؛ آیا نمی بینند؟!"
      },
      {
        "index": 28,
        "text": "آنان می\u200cگویند: «اگر راست می\u200cگویید، این پیروزی شما کی خواهد بود؟!»"
      },
      {
        "index": 29,
        "text": "بگو: «روز پیروزی، ایمان آوردن، سودی به حال کافران نخواهد داشت؛ و به آنها هیچ مهلت داده نمی\u200cشود!»"
      },
      {
        "index": 30,
        "text": "حال که چنین است، از آنها روی بگردان و منتظر باش؛ آنها نیز منتظرند! (تو منتظر رحمت خدا و آنها هم منتظر عذاب او!)"
      }
    ],
    "index": 32
  },
  {
    "aya": [
      {
        "index": 1,
        "text": "ای پیامبر! تقوای الهی پیشه کن و از کافران و منافقان اطاعت مکن که خداوند عالم و حکیم است."
      },
      {
        "index": 2,
        "text": "و از آنچه از سوی پروردگارت به تو وحی می\u200cشود پیروی کن که خداوند به آنچه انجام می\u200cدهید آگاه است."
      },
      {
        "index": 3,
        "text": "و بر خدا توکّل کن، و همین بس که خداوند حافظ و مدافع (انسان) باشد!"
      },
      {
        "index": 4,
        "text": "خداوند برای هیچ کس دو دل در درونش نیافریده؛ و هرگز همسرانتان را که مورد «ظهار» قرارمی\u200cدهید مادران شما قرار نداده؛ و (نیز) فرزندخوانده\u200cهای شما را فرزند حقیقی شما قرارنداده است؛ این سخن شماست که به دهان خود می\u200cگویید (سخنی باطل و بی\u200cپایه)؛ امّا خداوند حقّ را می\u200cگوید و او به راه راست هدایت می\u200cکند."
      },
      {
        "index": 5,
        "text": "آنها را به نام پدرانشان بخوانید که این کار نزد خدا عادلانه\u200cتر است؛ و اگر پدرانشان را نمی\u200cشناسید، آنها برادران دینی و موالی شما هستند؛ امّا گناهی بر شما نیست در خطاهایی که از شما سرمی\u200cزند (و بی\u200cتوجّه آنها را به نام دیگران صدا می\u200cزنید)، ولی آنچه را از روی عمد می\u200cگویید (مورد حساب قرار خواهد داد)؛ و خداوند آمرزنده و رحیم است."
      },
      {
        "index": 6,
        "text": "پیامبر نسبت به مؤمنان از خودشان سزاوارتر است؛ و همسران او مادران آنها [= مؤمنان\u200c] محسوب می\u200cشوند؛ و خویشاوندان نسبت به یکدیگر از مؤمنان و مهاجران در آنچه خدا مقرّر داشته اولی هستند، مگر اینکه بخواهید نسبت به دوستانتان نیکی کنید (و سهمی از اموال خود را به آنها بدهید)؛ این حکم در کتاب (الهی) نوشته شده است."
      },
      {
        "index": 7,
        "text": "(به خاطر آور) هنگامی را که از پیامبران پیمان گرفتیم، و (همچنین) از تو و از نوح و ابراهیم و موسی و عیسی بن مریم، و ما از همه آنان پیمان محکمی گرفتیم (که در ادای مسؤولیت تبلیغ و رسالت کوتاهی نکنند)!"
      },
      {
        "index": 8,
        "text": "به این منظور که خدا راستگویان را از صدقشان (در ایمان و عمل صالح) سؤال کند؛ و برای کافران عذابی دردناک آماده ساخته است."
      },
      {
        "index": 9,
        "text": "ای کسانی که ایمان آورده\u200cاید! نعمت خدا را بر خود به یاد آورید در آن هنگام که لشکرهایی (عظیم) به سراغ شما آمدند؛ ولی ما باد و طوفان سختی بر آنان فرستادیم و لشکریانی که آنها را نمی\u200cدیدید (و به این وسیله آنها را در هم شکستیم)؛ و خداوند همیشه به آنچه انجام می\u200cدهید بینا بوده است."
      },
      {
        "index": 10,
        "text": "(به خاطر بیاورید) زمانی را که آنها از طرف بالا و پایین (شهر) بر شما وارد شدند (و مدینه را محاصره کردند) و زمانی را که چشمها از شدّت وحشت خیره شده و جانها به لب رسیده بود، و گمانهای گوناگون بدی به خدا می\u200cبردید."
      },
      {
        "index": 11,
        "text": "آنجا بود که مؤمنان آزمایش شدند و تکان سختی خوردند!"
      },
      {
        "index": 12,
        "text": "و (نیز) به خاطر آورید زمانی را که منافقان و بیماردلان می\u200cگفتند: «خدا و پیامبرش جز وعده\u200cهای دروغین به ما نداده\u200cاند!»"
      },
      {
        "index": 13,
        "text": "و (نیز) به خاطر آورید زمانی را که گروهی از آنها گفتند: «ای اهل یثرب (ای مردم مدینه)! اینجا جای توقف شما نیست؛ به خانه\u200cهای خود بازگردید!» و گروهی از آنان از پیامبر اجازه بازگشت می\u200cخواستند و می\u200cگفتند: «خانه\u200cهای ما بی\u200cحفاظ است!»، در حالی که بی\u200cحفاظ نبود؛ آنها فقط می\u200cخواستند (از جنگ) فرار کنند."
      },
      {
        "index": 14,
        "text": "آنها چنان بودند که اگر دشمنان از اطراف مدینه بر آنان وارد می\u200cشدند و پیشنهاد بازگشت به سوی شرک به آنان می\u200cکردند می\u200cپذیرفتند، و جز مدّت کمی (برای انتخاب این راه) درنگ نمی\u200cکردند!"
      },
      {
        "index": 15,
        "text": "(در حالی که) آنان قبل از این با خدا عهد کرده بودند که پشت به دشمن نکنند؛ و عهد الهی مورد سؤال قرار خواهد گرفت (و در برابر آن مسؤولند)!"
      },
      {
        "index": 16,
        "text": "بگو: «اگر از مرگ یا کشته\u200cشدن فرار کنید، سودی به حال شما نخواهد داشت؛ و در آن هنگام جز بهره کمی از زندگانی نخواهید گرفت!»"
      },
      {
        "index": 17,
        "text": "بگو: «چه کسی می\u200cتواند شما را در برابر اراده خدا حفظ کند اگر او بدی یا رحمتی را برای شما اراده کند؟!» و آنها جز خدا هیچ سرپرست و یاوری برای خود نخواهند یافت."
      },
      {
        "index": 18,
        "text": "خداوند کسانی که مردم را از جنگ بازمی\u200cداشتند و کسانی را که به برادران خود می\u200cگفتند: «بسوی ما بیایید (و خود را از معرکه بیرون کشید)» بخوبی می\u200cشناسد؛ و آنها (مردمی ضعیفند و) جز اندکی پیکار نمی\u200cکنند!"
      },
      {
        "index": 19,
        "text": "آنها در همه چیز نسبت به شما بخیلند؛ و هنگامی که (لحظات) ترس (و بحرانی) پیش آید، می\u200cبینی آنچنان به تو نگاه می\u200cکنند، و چشمهایشان در حدقه می\u200cچرخد، که گویی می\u200cخواهند قالب تهی کنند! امّا وقتی حالت خوف و ترس فرو نشست، زبانهای تند و خشن خود را با انبوهی از خشم و عصبانیت بر شما می\u200cگشایند (و سهم خود را از غنایم مطالبه می\u200cکنند!) در حالی که در آن نیز حریص و بخیلند؛ آنها (هرگز) ایمان نیاورده\u200cاند، از این رو خداوند اعمالشان را حبط و نابود کرد؛ و این کار بر خدا آسان است."
      },
      {
        "index": 20,
        "text": "آنها گمان می\u200cکنند هنوز لشکر احزاب نرفته\u200cاند؛ و اگر برگردند (از ترس آنان) دوست می\u200cدارند در میان اعراب بادیه\u200cنشین پراکنده (و پنهان) شوند و از اخبار شما جویا گردند؛ و اگر در میان شما باشند جز اندکی پیکار نمی\u200cکنند!"
      },
      {
        "index": 21,
        "text": "مسلّماً برای شما در زندگی رسول خدا سرمشق نیکویی بود، برای آنها که امید به رحمت خدا و روز رستاخیز دارند و خدا را بسیار یاد می\u200cکنند."
      },
      {
        "index": 22,
        "text": "(امّا) مؤمنان وقتی لشکر احزاب را دیدند گفتند: «این همان است که خدا و رسولش به ما وعده داده، و خدا و رسولش راست گفته\u200cاند!» و این موضوع جز بر ایمان و تسلیم آنان نیفزود."
      },
      {
        "index": 23,
        "text": "در میان مؤمنان مردانی هستند که بر سر عهدی که با خدا بستند صادقانه ایستاده\u200cاند؛ بعضی پیمان خود را به آخر بردند (و در راه او شربت شهادت نوشیدند)، و بعضی دیگر در انتظارند؛ و هرگز تغییر و تبدیلی در عهد و پیمان خود ندادند."
      },
      {
        "index": 24,
        "text": "هدف این است که خداوند صادقان را بخاطر صدقشان پاداش دهد، و منافقان را هرگاه اراده کند عذاب نماید یا (اگر توبه کنند) توبه آنها را بپذیرد؛ چرا که خداوند آمرزنده و رحیم است."
      },
      {
        "index": 25,
        "text": "خدا کافران را با دلی پر از خشم بازگرداند بی\u200cآنکه نتیجه\u200cای از کار خود گرفته باشند؛ و خداوند (در این میدان)، مؤمنان را از جنگ بی\u200cنیاز ساخت (و پیروزی را نصیبشان کرد)؛ و خدا قوّی و شکست\u200cناپذیر است!"
      },
      {
        "index": 26,
        "text": "و خداوند گروهی از اهل کتاب [= یهود] را که از آنان [= مشرکان عرب\u200c] حمایت کردند از قلعه\u200cهای محکمشان پایین کشید و در دلهایشان رعب افکند؛ (و کارشان به جایی رسید که) گروهی را به قتل می\u200cرساندید و گروهی را اسیر می\u200cکردید!"
      },
      {
        "index": 27,
        "text": "و زمینها و خانه\u200cها و اموالشان را در اختیار شما گذاشت، و (همچنین) زمینی را که هرگز در آن گام ننهاده بودید؛ و خداوند بر هر چیز تواناست!"
      },
      {
        "index": 28,
        "text": "ای پیامبر! به همسرانت بگو: «اگر شما زندگی دنیا و زرق و برق آن را می\u200cخواهید بیایید با هدیه\u200cای شما را بهره\u200cمند سازم و شما را بطرز نیکویی رها سازم!"
      },
      {
        "index": 29,
        "text": "و اگر شما خدا و پیامبرش و سرای آخرت را می\u200cخواهید، خداوند برای نیکوکاران شما پاداش عظیمی آماده ساخته است.»"
      },
      {
        "index": 30,
        "text": "ای همسران پیامبر! هر کدام از شما گناه آشکار و فاحشی مرتکب شود، عذاب او دوچندان خواهد بود؛ و این برای خدا آسان است."
      },
      {
        "index": 31,
        "text": "و هر کس از شما برای خدا و پیامبرش خضوع کند و عمل صالح انجام دهد، پاداش او را دو چندان خواهیم ساخت، و روزی پرارزشی برای او آماده کرده\u200cایم."
      },
      {
        "index": 32,
        "text": "ای همسران پیامبر! شما همچون یکی از زنان معمولی نیستید اگر تقوا پیشه کنید؛ پس به گونه\u200cای هوس\u200cانگیز سخن نگویید که بیماردلان در شما طمع کنند، و سخن شایسته بگویید!"
      },
      {
        "index": 33,
        "text": "و در خانه\u200cهای خود بمانید، و همچون دوران جاهلیّت نخستین (در میان مردم) ظاهر نشوید، و نماز را برپا دارید، و زکات را بپردازید، و خدا و رسولش را اطاعت کنید؛ خداوند فقط می\u200cخواهد پلیدی و گناه را از شما اهل بیت دور کند و کاملاً شما را پاک سازد."
      },
      {
        "index": 34,
        "text": "آنچه را در خانه\u200cهای شما از آیات خداوند و حکمت و دانش خوانده می\u200cشود یاد کنید؛ خداوند لطیف و خبیر است!"
      },
      {
        "index": 35,
        "text": "به یقین، مردان مسلمان و زنان مسلمان، مردان با ایمان و زنان با ایمان، مردان مطیع فرمان خدا و زنان مطیع فرمان خدا، مردان راستگو و زنان راستگو، مردان صابر و شکیبا و زنان صابر و شکیبا، مردان با خشوع و زنان با خشوع، مردان انفاق کننده و زنان انفاق کننده، مردان روزه\u200cدار و زنان روزه\u200cدار، مردان پاکدامن و زنان پاکدامن و مردانی که بسیار به یاد خدا هستند و زنانی که بسیار یاد خدا می\u200cکنند، خداوند برای همه آنان مغفرت و پاداش عظیمی فراهم ساخته است."
      },
      {
        "index": 36,
        "text": "هیچ مرد و زن با ایمانی حق ندارد هنگامی که خدا و پیامبرش امری را لازم بدانند، اختیاری (در برابر فرمان خدا) داشته باشد؛ و هر کس نافرمانی خدا و رسولش را کند، به گمراهی آشکاری گرفتار شده است!"
      },
      {
        "index": 37,
        "text": "(به خاطر بیاور) زمانی را که به آن کس که خداوند به او نعمت داده بود و تو نیز به او نعمت داده بودی [به فرزند خوانده\u200cات «زید»] می\u200cگفتی: «همسرت را نگاه\u200cدار و از خدا بپرهیز!» (و پیوسته این امر را تکرار می\u200cکردی)؛ و در دل چیزی را پنهان می\u200cداشتی که خداوند آن را آشکار می\u200cکند؛ و از مردم می\u200cترسیدی در حالی که خداوند سزاوارتر است که از او بترسی! هنگامی که زید نیازش را از آن زن به سرآورد (و از او جدا شد)، ما او را به همسری تو درآوردیم تا مشکلی برای مؤمنان در ازدواج با همسران پسر خوانده\u200cهایشان -هنگامی که طلاق گیرند- نباشد؛ و فرمان خدا انجام شدنی است (و سنّت غلط تحریم این زنان باید شکسته شود)."
      },
      {
        "index": 38,
        "text": "هیچ گونه منعی بر پیامبر در آنچه خدا بر او واجب کرده نیست؛ این سنّت الهی در مورد کسانی که پیش از این بوده\u200cاند نیز جاری بوده؛ و فرمان خدا روی حساب و برنامه دقیقی است!"
      },
      {
        "index": 39,
        "text": "(پیامبران) پیشین کسانی بودند که تبلیغ رسالتهای الهی می\u200cکردند و (تنها) از او می ترسیدند، و از هیچ کس جز خدا بیم نداشتند؛ و همین بس که خداوند حسابگر (و پاداش\u200cدهنده اعمال آنها) است!"
      },
      {
        "index": 40,
        "text": "محمّد (ص) پدر هیچ یک از مردان شما نبوده و نیست؛ ولی رسول خدا و ختم\u200cکننده و آخرین پیامبران است؛ و خداوند به همه چیز آگاه است!"
      },
      {
        "index": 41,
        "text": "ای کسانی که ایمان آورده\u200cاید! خدا را بسیار یاد کنید،"
      },
      {
        "index": 42,
        "text": "و صبح و شام او را تسبیح گویید!"
      },
      {
        "index": 43,
        "text": "او کسی است که بر شما درود و رحمت می\u200cفرستد، و فرشتگان او (نیز) برای شما تقاضای رحمت می\u200cکنند تا شما را از ظلمات (جهل و شرک گناه) به سوی نور (ایمان و علم و تقوا) رهنمون گردد؛ او نسبت به مؤمنان همواره مهربان بوده است!"
      },
      {
        "index": 44,
        "text": "تحیّت آنان در روزی که او را دیدار می\u200cکنند سلام است؛ و برای آنها پاداش پرارزشی فراهم ساخته است."
      },
      {
        "index": 45,
        "text": "ای پیامبر! ما تو را گواه فرستادیم و بشارت\u200cدهنده و انذارکننده!"
      },
      {
        "index": 46,
        "text": "و تو را دعوت\u200cکننده بسوی خدا به فرمان او قرار دادیم، و چراغی روشنی\u200cبخش!"
      },
      {
        "index": 47,
        "text": "و مؤمنان را بشارت ده که برای آنان از سوی خدا فضل بزرگی است."
      },
      {
        "index": 48,
        "text": "و از کافران و منافقان اطاعت مکن، و به آزارهای آنها اعتنا منما، و بر خدا توکّل کن، و همین بس که خدا حامی و مدافع (تو) است!"
      },
      {
        "index": 49,
        "text": "ای کسانی که ایمان آورده\u200cاید! هنگامی که با زنان با ایمان ازدواج کردید و قبل از همبستر شدن طلاق دادید، عدّه\u200cای برای شما بر آنها نیست که بخواهید حساب آن را نگاه دارید؛ آنها را با هدیه مناسبی بهره\u200cمند سازید و بطرز شایسته\u200cای رهایشان کنید."
      },
      {
        "index": 50,
        "text": "ای پیامبر! ما همسران تو را که مهرشان را پرداخته\u200cای برای تو حلال کردیم، و همچنین کنیزانی که از طریق غنایمی که خدا به تو بخشیده است مالک شده\u200cای و دختران عموی تو، و دختران عمّه\u200cها، و دختران دایی تو، و دختران خاله\u200cها که با تو مهاجرت کردند (ازدواج با آنها برای تو حلال است) و هرگاه زن با ایمانی خود را به پیامبر ببخشد (و مهری برای خود نخواهد) چنانچه پیامبر بخواهد می\u200cتواند او را به همسری برگزیند؛ امّا چنین ازدواجی تنها برای تو مجاز است نه دیگر مؤمنان؛ ما می\u200cدانیم برای آنان در مورد همسرانشان و کنیزانشان چه حکمی مقرّر داشته\u200cایم (و مصلحت آنان چه حکمی را ایجاب می\u200cکند)؛ این بخاطر آن است که مشکلی (در ادای رسالت) بر تو نباشد (و از این راه حامیان فزونتری فراهم سازی)؛ و خداوند آمرزنده و مهربان است!"
      },
      {
        "index": 51,
        "text": "(موعد) هر یک از همسرانت را بخواهی می\u200cتوانی به تأخیر اندازی، و هر کدام را بخواهی نزد خود جای دهی؛ و هرگاه بعضی از آنان را که برکنار ساخته\u200cای بخواهی نزد خود جای دهی، گناهی بر تو نیست؛ این حکم الهی برای روشنی چشم آنان، و اینکه غمگین نباشند و به آنچه به آنان می\u200cدهی همگی راضی شوند نزدیکتر است؛ و خدا آنچه را در قلوب شماست می\u200cداند، و خداوند دانا و بردبار است (از مصالح بندگان خود با خبر است، و در کیفر آنها عجله نمی\u200cکند)!"
      },
      {
        "index": 52,
        "text": "بعد از این دیگر زنی بر تو حلال نیست، و نمی\u200cتوانی همسرانت را به همسران دیگری مبدّل کنی [= بعضی را طلاق دهی و همسر دیگری به جای او برگزینی\u200c] هر چند جمال آنها مورد توجّه تو واقع شود، مگر آنچه که بصورت کنیز در ملک تو درآید! و خداوند ناظر و مراقب هر چیز است (و با این حکم فشار قبایل عرب را در اختیار همسر از آنان، از تو برداشتیم)."
      },
      {
        "index": 53,
        "text": "ای کسانی که ایمان آورده\u200cاید! در خانه\u200cهای پیامبر داخل نشوید مگر به شما برای صرف غذا اجازه داده شود، در حالی که (قبل از موعد نیایید و) در انتظار وقت غذا ننشینید؛ امّا هنگامی که دعوت شدید داخل شوید؛ و وقتی غذا خوردید پراکنده شوید، و (بعد از صرف غذا) به بحث و صحبت ننشینید؛ این عمل، پیامبر را ناراحت می\u200cنماید، ولی از شما شرم می\u200cکند (و چیزی نمی\u200cگوید)؛ امّا خداوند از (بیان) حق شرم ندارد! و هنگامی که چیزی از وسایل زندگی را (بعنوان عاریت) از آنان [= همسران پیامبر] می\u200cخواهید از پشت پرده بخواهید؛ این کار برای پاکی دلهای شما و آنها بهتر است! و شما حق ندارید رسول خدا را آزار دهید، و نه هرگز همسران او را بعد از او به همسری خود درآورید که این کار نزد خدا بزرگ است!"
      },
      {
        "index": 54,
        "text": "اگر چیزی را آشکار کنید یا آن را پنهان دارید، خداوند از همه چیز آگاه است!"
      },
      {
        "index": 55,
        "text": "بر آنان [= همسران پیامبر] گناهی نیست در مورد پدران و فرزندان و برادران و فرزندان برادران و فرزندان خواهران خود و زنان مسلمان و بردگان خویش (که بدون حجاب و پرده با آنها تماس بگیرند)؛ و تقوای الهی را پیشه کنید که خداوند نسبت به هر چیزی شاهد و آگاه است."
      },
      {
        "index": 56,
        "text": "خدا و فرشتگانش بر پیامبر درود می\u200cفرستند؛ ای کسانی که ایمان آورده\u200cاید، بر او درود فرستید و سلام گویید و کاملاً تسلیم (فرمان او) باشید."
      },
      {
        "index": 57,
        "text": "آنها که خدا و پیامبرش را آزار می\u200cدهند، خداوند آنان را از رحمت خود در دنیا و آخرت دور ساخته، و برای آنها عذاب خوارکننده\u200cای آماده کرده است."
      },
      {
        "index": 58,
        "text": "و آنان که مردان و زنان باایمان را به خاطر کاری که انجام نداده\u200cاند آزار می\u200cدهند؛ بار بهتان و گناه آشکاری را به دوش کشیده\u200cاند."
      },
      {
        "index": 59,
        "text": "ای پیامبر! به همسران و دخترانت و زنان مؤمنان بگو: «جلبابها [= روسری\u200cهای بلند] خود را بر خویش فروافکنند، این کار برای اینکه شناخته شوند و مورد آزار قرار نگیرند بهتر است؛ (و اگر تاکنون خطا و کوتاهی از آنها سر زده توبه کنند) خداوند همواره آمرزنده رحیم است."
      },
      {
        "index": 60,
        "text": "اگر منافقان و بیماردلان و آنها که اخبار دروغ و شایعات بی\u200cاساس در مدینه پخش می کنند دست از کار خود بر ندارند، تو را بر ضدّ آنان می\u200cشورانیم، سپس جز مدّت کوتاهی نمی\u200cتوانند در کنار تو در این شهر بمانند!"
      },
      {
        "index": 61,
        "text": "و از همه جا طرد می\u200cشوند، و هر جا یافته شوند گرفته خواهند شد و به سختی به قتل خواهند رسید!"
      },
      {
        "index": 62,
        "text": "این سنّت خداوند در اقوام پیشین است، و برای سنّت الهی هیچ گونه تغییر نخواهی یافت!"
      },
      {
        "index": 63,
        "text": "مردم از تو درباره (زمان قیام) قیامت سؤال می\u200cکنند، بگو: «علم آن تنها نزد خداست!» و چه می\u200cدانی شاید قیامت نزدیک باشد!"
      },
      {
        "index": 64,
        "text": "خداوند کافران را لعن کرده (و از رحمت خود دور داشته) و برای آنان آتش سوزاننده\u200cای آماده نموده است،"
      },
      {
        "index": 65,
        "text": "در حالی که همواره در آن تا ابد می\u200cمانند، و ولیّ و یاوری نخواهند یافت!"
      },
      {
        "index": 66,
        "text": "در آن روز که صورتهای آنان در آتش (دوزخ) دگرگون خواهد شد (از کار خویش پشیمان می\u200cشوند و) می\u200cگویند: «ای کاش خدا و پیامبر را اطاعت کرده بودیم!»"
      },
      {
        "index": 67,
        "text": "و می\u200cگویند: «پروردگارا! ما از سران و بزرگان خود اطاعت کردیم و ما را گمراه ساختند!"
      },
      {
        "index": 68,
        "text": "پروردگارا! آنان را از عذاب، دو چندان ده و آنها را لعن بزرگی فرما!»"
      },
      {
        "index": 69,
        "text": "ای کسانی که ایمان آورده\u200cاید! همانند کسانی نباشید که موسی را آزار دادند؛ و خداوند او را از آنچه در حق او می\u200cگفتند مبرا ساخت؛ و او نزد خداوند، آبرومند (و گرانقدر) بود!"
      },
      {
        "index": 70,
        "text": "ای کسانی که ایمان آورده\u200cاید! تقوای الهی پیشه کنید و سخن حق بگویید..."
      },
      {
        "index": 71,
        "text": "تا خدا کارهای شما را اصلاح کند و گناهانتان را بیامرزد؛ و هر کس اطاعت خدا و رسولش کند، به رستگاری (و پیروزی) عظیمی دست یافته است!"
      },
      {
        "index": 72,
        "text": "ما امانت (تعهّد، تکلیف، و ولایت الهیّه) را بر آسمانها و زمین و کوه\u200cها عرضه داشتیم، آنها از حمل آن سر برتافتند، و از آن هراسیدند؛ امّا انسان آن را بر دوش کشید؛ او بسیار ظالم و جاهل بود، (چون قدر این مقام عظیم را نشناخت و به خود ستم کرد)!"
      },
      {
        "index": 73,
        "text": "هدف این بود که خداوند مردان و زنان منافق و مردان و زنان مشرک را (از مؤمنان جدا سازد و آنان را) عذاب کند، و خدا رحمت خود را بر مردان و زنان باایمان بفرستد؛ خداوند همواره آمرزنده و رحیم است!"
      }
    ],
    "index": 33
  },
  {
    "aya": [
      {
        "index": 1,
        "text": "حمد (و ستایش) مخصوص خداوندی است که تمام آنچه در آسمانها و زمین است از آن اوست؛ و (نیز) حمد (و سپاس) برای اوست در سرای آخرت؛ و او حکیم و آگاه است."
      },
      {
        "index": 2,
        "text": "آنچه در زمین فرومی\u200cرود و آنچه را از آن برمی\u200cآید می\u200cداند، و (همچنین) آنچه از آسمان نازل می\u200cشود و آنچه بر آن بالا می\u200cرود؛ و او مهربان و آمرزنده است."
      },
      {
        "index": 3,
        "text": "کافران گفتند: «قیامت هرگز به سراغ ما نخواهد آمد!» بگو: «آری به پروردگارم سوگند که به سراغ شما خواهد آمد، خداوندی که از غیب آگاه است و به اندازه سنگینی ذرّه\u200cای در آسمانها و زمین از علم او دور نخواهد ماند، و نه کوچکتر از آن و نه بزرگتر، مگر اینکه در کتابی آشکار ثبت است!»"
      },
      {
        "index": 4,
        "text": "تا کسانی را که ایمان آورده و کارهای شایسته انجام داده\u200cاند پاداش دهد؛ برای آنان مغفرت و روزی پرارزشی است!"
      },
      {
        "index": 5,
        "text": "و کسانی که سعی در (تکذیب) آیات ما داشتند و گمان کردند می\u200cتوانند از حوزه قدرت ما بگریزند، عذابی بد و دردناک خواهند داشت!"
      },
      {
        "index": 6,
        "text": "کسانی که به ایشان علم داده شده، آنچه را از سوی پروردگارت بر تو نازل شده حق می دانند و به راه خداوند عزیز و حمید هدایت می\u200cکند."
      },
      {
        "index": 7,
        "text": "و کافران گفتند: «آیا مردی را به شما نشان دهیم که به شما خبر می\u200cدهد هنگامی که (مُردید و) سخت از هم متلاشی شدید، (بار دیگر) آفرینش تازه\u200cای خواهید یافت؟!"
      },
      {
        "index": 8,
        "text": "آیا او بر خدا دروغ بسته یا به نوعی جنون گرفتار است؟!» (چنین نیست)، بلکه کسانی که به آخرت ایمان نمی\u200cآورند، در عذاب و گمراهی دوری هستند (و نشانه گمراهی آنها همین انکار شدید است)."
      },
      {
        "index": 9,
        "text": "آیا به آنچه پیش رو و پشت سر آنان از آسمان و زمین قرار دارد نگاه نکردند (تا به قدرت خدا بر همه چیز واقف شوند)؟! اگر ما بخواهیم آنها را (با یک زمین\u200cلرزه) در زمین فرومی\u200cبریم، یا قطعه\u200cهایی از سنگهای آسمانی را بر آنها فرومی\u200cریزیم؛ در این نشانه\u200cای است (بر قدرت خدا) برای هر بنده توبه\u200cکار!"
      },
      {
        "index": 10,
        "text": "و ما به داوود از سوی خود فضیلتی بزرگ بخشیدیم؛ (ما به کوه\u200cها و پرندگان گفتیم:) ای کوه\u200cها و ای پرندگان! با او هم\u200cآواز شوید و همراه او تسبیح خدا گویید! و آهن را برای او نرم کردیم."
      },
      {
        "index": 11,
        "text": "(و به او گفتیم:) زره\u200cهای کامل و فراخ بساز، و حلقه\u200cها را به اندازه و متناسب کن! و عمل صالح بجا آورید که من به آنچه انجام میدهید بینا هستم!"
      },
      {
        "index": 12,
        "text": "و برای سلیمان باد را مسخّر ساختیم که صبحگاهان مسیر یک ماه را می\u200cپیمود و عصرگاهان مسیر یک ماه را؛ و چشمه مس (مذاب) را برای او روان ساختیم؛ و گروهی از جنّ پیش روی او به اذن پروردگارش کار می\u200cکردند؛ و هر کدام از آنها که از فرمان ما سرپیچی می\u200cکرد، او را عذاب آتش سوزان می\u200cچشاندیم!"
      },
      {
        "index": 13,
        "text": "آنها هر چه سلیمان می\u200cخواست برایش درست می\u200cکردند: معبدها، تمثالها، ظروف بزرگ غذا همانند حوضها، و دیگهای ثابت (که از بزرگی قابل حمل و نقل نبود؛ و به آنان گفتیم:) ای آل داوود! شکر (این همه نعمت را) بجا آورید؛ ولی عده کمی از بندگان من شکرگزارند!"
      },
      {
        "index": 14,
        "text": "(با این همه جلال و شکوه سلیمان) هنگامی که مرگ را بر او مقرّر داشتیم، کسی آنها را از مرگ وی آگاه نساخت مگر جنبنده زمین [= موریانه\u200c] که عصای او را می\u200cخورد (تا شکست و پیکر سلیمان فرو افتاد)؛ هنگامی که بر زمین افتاد جنّیان فهمیدند که اگر از غیب آگاه بودند در عذاب خوارکننده باقی نمی\u200cماندند!"
      },
      {
        "index": 15,
        "text": "برای قوم «سبا» در محل سکونتشان نشانه\u200cای (از قدرت الهی) بود: دو باغ (بزرگ و گسترده) از راست و چپ (رودخانه عظیم با میوه\u200cهای فراوان؛ و به آنها گفتیم:) از روزی پروردگارتان بخورید و شکر او را بجا آورید؛ شهری است پاک و پاکیزه، و پروردگاری آمرزنده (و مهربان)!"
      },
      {
        "index": 16,
        "text": "امّا آنها (از خدا) روی\u200cگردان شدند، و ما سیل ویرانگر را بر آنان فرستادیم، و دو باغ (پربرکت) شان را به دو باغ (بی\u200cارزش) با میوه\u200cهای تلخ و درختان شوره گز و اندکی درخت سدر مبدّل ساختیم!"
      },
      {
        "index": 17,
        "text": "این کیفر را بخاطر کفرانشان به آنها دادیم؛ و آیا جز کفران کننده را کیفر می\u200cدهیم؟!"
      },
      {
        "index": 18,
        "text": "و میان آنها و شهرهایی که برکت داده بودیم، آبادیهای آشکاری قرار دادیم؛ و سفر در میان آنها را بطور متناسب (با فاصله نزدیک) مقرّر داشتیم؛ (و به آنان گفتیم:) شبها و روزها در این آبادیها با ایمنی (کامل) سفر کنید!"
      },
      {
        "index": 19,
        "text": "ولی (این ناسپاس مردم) گفتند: «پروردگارا! میان سفرهای ما دوری بیفکن» (تا بینوایان نتوانند دوش به دوش اغنیا سفر کنند! و به این طریق) آنها به خویشتن ستم کردند! و ما آنان را داستانهایی (برای عبرت دیگران) قرار دادیم و جمعیّتشان را متلاشی ساختیم؛ در این ماجرا، نشانه\u200cهای عبرتی برای هر صابر شکرگزار است."
      },
      {
        "index": 20,
        "text": "(آری) بیقین، ابلیس گمان خود را درباره آنها محقّق یافت که همگی از او پیروی کردند جز گروه اندکی از مؤمنان!"
      },
      {
        "index": 21,
        "text": "او سلطه بر آنان نداشت جز برای اینکه مؤمنان به آخرت را از آنها که در شکّ هستند باز شناسیم؛ و پروردگار تو، نگاهبان همه چیز است!"
      },
      {
        "index": 22,
        "text": "بگو: «کسانی را که غیر از خدا (معبود خود) می\u200cپندارید بخوانید! (آنها هرگز گرهی از کار شما نمی\u200cگشایند، چرا که) آنها به اندازه ذرّه\u200cای در آسمانها و زمین مالک نیستند، و نه در (خلقت و مالکیّت) آنها شریکند، و نه یاور او (در آفرینش) بودند."
      },
      {
        "index": 23,
        "text": "هیچ شفاعتی نزد او، جز برای کسانی که اذن داده، سودی ندارد! (در آن روز همه در اضطرابند) تا زمانی که اضطراب از دلهای آنان زایل گردد (و فرمان از ناحیه او صادر شود؛ در این هنگام مجرمان به شفیعان) می\u200cگویند: «پروردگارتان چه دستوری داده؟» می\u200cگویند: «حقّ را (بیان کرد و اجازه شفاعت درباره مستحقّان داد)؛ و اوست بلندمقام و بزرگ\u200cمرتبه!»"
      },
      {
        "index": 24,
        "text": "بگو: «چه کسی شما را از آسمانها و زمین روزی می\u200cدهد؟» بگو: «اللّه! و ما یا شما بر (طریق) هدایت یا در ضلالت آشکاری هستیم!»"
      },
      {
        "index": 25,
        "text": "بگو: «شما از گناهی که ما کرده\u200cایم سؤال نخواهید شد، (همان گونه که) ما در برابر اعمال شما مسؤول نیستیم!»"
      },
      {
        "index": 26,
        "text": "بگو: «پروردگار ما همه ما را جمع می\u200cکند، سپس در میان ما بحق داوری می\u200cنماید (و صفوف مجرمان را از نیکوکاران جدا می\u200cسازد)، و اوست داور (و جداکننده) آگاه!»"
      },
      {
        "index": 27,
        "text": "بگو: «کسانی را که بعنوان شریک به او ملحق ساخته\u200cاید به من نشان دهید! هرگز چنین نیست! (او شریک و شبیهی ندارد)، بلکه او خداوند عزیز و حکیم است!"
      },
      {
        "index": 28,
        "text": "و ما تو را جز برای همه مردم نفرستادیم تا (آنها را به پاداشهای الهی) بشارت دهی و (از عذاب او) بترسانی؛ ولی بیشتر مردم نمی\u200cدانند!"
      },
      {
        "index": 29,
        "text": "می\u200cگویند: «اگر راست می\u200cگویید، این وعده (رستاخیز) کی خواهد بود؟!»"
      },
      {
        "index": 30,
        "text": "بگو: «وعده شما روزی خواهد بود که نه ساعتی از آن تأخیر می\u200cکنید و نه (بر آن) پیشی خواهید گرفت!»"
      },
      {
        "index": 31,
        "text": "کافران گفتند: «ما هرگز به این قرآن و کتابهای دیگری که پیش از آن بوده ایمان نخواهیم آورد!» اگر ببینی هنگامی که این ستمگران در پیشگاه پروردگارشان (برای حساب و جزا) نگه داشته شده\u200cاند در حالی که هر کدام گناه خود را به گردن دیگری می\u200cاندازد (از وضع آنها تعجّب می\u200cکنی)! مستضعفان به مستکبران می\u200cگویند: «اگر شما نبودید ما مؤمن بودیم!»"
      },
      {
        "index": 32,
        "text": "(امّا) مستکبران به مستضعفان پاسخ می\u200cدهند: «آیا ما شما را از هدایت بازداشتیم بعد از آنکه به سراغ شما آمد (و آن را بخوبی دریافتید)؟! بلکه شما خود مجرم بودید!»"
      },
      {
        "index": 33,
        "text": "و مستضعفان به مستکبران می\u200cگویند: «وسوسه\u200cهای فریبکارانه شما در شب و روز (مایه گمراهی ما شد)، هنگامی که به ما دستور می\u200cدادید که به خداوند کافر شویم و همتایانی برای او قرار دهیم!» و آنان هنگامی که عذاب (الهی) را می\u200cبینند پشیمانی خود را پنهان می\u200cکنند (تا بیشتر رسوا نشوند)! و ما غل و زنجیرها در گردن کافران می نهیم؛ آیا جز آنچه عمل می\u200cکردند به آنها جزا داده می\u200cشود؟!"
      },
      {
        "index": 34,
        "text": "و ما در هیچ شهر و دیاری پیامبری بیم\u200cدهنده نفرستادیم مگر اینکه مترفین آنها (که مست ناز و نعمت بودند) گفتند: «ما به آنچه فرستاده شده\u200cاید کافریم!»"
      },
      {
        "index": 35,
        "text": "و گفتند: «اموال و اولاد ما (از همه) بیشتر است (و این نشانه علاقه خدا به ماست!)؛ و ما هرگز مجازات نخواهیم شد!»"
      },
      {
        "index": 36,
        "text": "بگو: «پروردگار من روزی را برای هر کس بخواهد وسیع یا تنگ می\u200cکند، (این ربطی به قرب در درگاه او ندارد)؛ ولی بیشتر مردم نمی\u200cدانند!"
      },
      {
        "index": 37,
        "text": "اموال و فرزندانتان هرگز شما را نزد ما مقرّب نمی\u200cسازد، جز کسانی که ایمان بیاورند و عمل صالحی انجام دهند که برای آنان پاداش مضاعف در برابر کارهایی است که انجام داده\u200cاند؛ و آنها در غرفه\u200cهای (بهشتی) در (نهایت) امنیّت خواهند بود!"
      },
      {
        "index": 38,
        "text": "و کسانی که برای انکار و ابطال آیات ما تلاش می\u200cکنند و می\u200cپندارند از چنگ قدرت ما فرار خواهند کرد، در عذاب (الهی) احضار می\u200cشوند!"
      },
      {
        "index": 39,
        "text": "بگو: «پروردگارم روزی را برای هر کس بخواهد وسعت می\u200cبخشد، و برای هر کس بخواهد تنگ (و محدود) می\u200cسازد؛ و هر چیزی را (در راه او) انفاق کنید، عوض آن را می\u200cدهد (و جای آن را پر می\u200cکند)؛ و او بهترین روزی\u200cدهندگان است!»"
      },
      {
        "index": 40,
        "text": "(به خاطر بیاور) روزی را که خداوند همه آنان را بر می\u200cانگیزد، سپس به فرشتگان می\u200cگوید: «آیا اینها شما را پرستش می\u200cکردند؟!»"
      },
      {
        "index": 41,
        "text": "آنها می\u200cگویند: «منزّهی (از اینکه همتایی داشته باشی)! تنها تو ولیّ مائی، نه آنها؛ (آنها ما را پرستش نمی\u200cکردند) بلکه جنّ را پرستش می\u200cنمودند؛ و اکثرشان به آنها ایمان داشتند!»"
      },
      {
        "index": 42,
        "text": "(آری) امروز هیچ یک از شما نسبت به دیگری مالک سود و زیانی نیست! و به ظالمان می\u200cگوییم: «بچشید عذاب آتشی را که تکذیب می\u200cکردید!»"
      },
      {
        "index": 43,
        "text": "و هنگامی که آیات روشنگر ما بر آنان خوانده می\u200cشود، می\u200cگویند: «او فقط مردی است که می\u200cخواهد شما را از آنچه پدرانتان می\u200cپرستیدند بازدارد!» و می\u200cگویند: «این جز دروغ بزرگی که (به خدا) بسته شده چیز دیگری نیست!» و کافران هنگامی که حق به سراغشان آمد گفتند: «این، جز افسونی آشکار نیست!»"
      },
      {
        "index": 44,
        "text": "ما (قبلا) ً چیزی از کتابهای آسمانی را به آنان نداده\u200cایم که آن را بخوانند (و به اتکّای آن سخنان تو را تکذیب کنند)، و پیش از تو هیچ بیم\u200cدهنده [= پیامبری] برای آنان نفرستادیم!"
      },
      {
        "index": 45,
        "text": "کسانی که پیش از آنان بودند (نیز آیات الهی را) تکذیب کردند، در حالی که اینها به یک دهم آنچه به آنان دادیم نمی\u200cرسند! (آری) آنها رسولان مرا تکذیب کردند؛ پس ببین مجازات من (نسبت به آنها) چگونه بود!"
      },
      {
        "index": 46,
        "text": "بگو: «شما را تنها به یک چیز اندرز می\u200cدهم، و آن اینکه: دو نفر دو نفر یا یک نفر یک نفر برای خدا قیام کنید، سپس بیندیشید این دوست و همنشین شما [= محمّد] هیچ گونه جنونی ندارد؛ او فقط بیم\u200cدهنده شما در برابر عذاب شدید (الهی) است!»"
      },
      {
        "index": 47,
        "text": "بگو: «هر اجر و پاداشی از شما خواسته\u200cام برای خود شماست؛ اجر من تنها بر خداوند است، و او بر همه چیز گواه است!»"
      },
      {
        "index": 48,
        "text": "بگو: «پروردگار من حق را (بر دل پیامبران خود) می\u200cافکند، که او دانای غیبها (و اسرار نهان) است.»"
      },
      {
        "index": 49,
        "text": "بگو: «حق آمد! و باطل (کاری از آن ساخته نیست و) نمی\u200cتواند آغازگر چیزی باشد و نه تجدیدکننده آن!»"
      },
      {
        "index": 50,
        "text": "بگو: «اگر من گمراه شوم، از ناحیه خود گمراه می\u200cشوم؛ و اگر هدایت یابم، به وسیله آنچه پروردگارم به من وحی می\u200cکند هدایت می\u200cیابم؛ او شنوای نزدیک است!»"
      },
      {
        "index": 51,
        "text": "اگر ببینی هنگامی که فریادشان بلند می\u200cشود امّا نمی\u200cتوانند (از عذاب الهی) بگریزند، و آنها را از جای نزدیکی (که حتّی انتظارش را ندارند) می\u200cگیرند (از درماندگی آنها تعجّب خواهی کرد)!"
      },
      {
        "index": 52,
        "text": "و (در آن حال) می\u200cگویند: «به حقّ ایمان آوردیم!»، ولی چگونه می\u200cتوانند از فاصله دور به آن دسترسی پیدا کنند!"
      },
      {
        "index": 53,
        "text": "آنها پیش از این (که در نهایت آزادی بودند) به آن کافر شدند و دورا دور، و غائبانه (و بدون آگاهی). نسبت\u200cهای ناروا می\u200cدادند."
      },
      {
        "index": 54,
        "text": "(سرانجام) میان آنها و خواسته\u200cهایشان جدایی افکنده شد، همان گونه که با پیروان (و هم\u200cمسلکان) آنها از قبل عمل شد، چرا که آنها در شک و تردید بودند!"
      }
    ],
    "index": 34
  },
  {
    "aya": [
      {
        "index": 1,
        "text": "ستایش مخصوص خداوندی است آفریننده آسمانها و زمین، که فرشتگان را رسولانی قرار داد دارای بالهای دوگانه و سه\u200cگانه و چهارگانه، او هر چه بخواهد در آفرینش می\u200cافزاید، و او بر هر چیزی تواناست!"
      },
      {
        "index": 2,
        "text": "هر رحمتی را خدا به روی مردم بگشاید، کسی نمی\u200cتواند جلو آن را بگیرد؛ و هر چه را امساک کند، کسی غیر از او قادر به فرستادن آن نیست؛ و او عزیز و حکیم است!"
      },
      {
        "index": 3,
        "text": "ای مردم! به یاد آورید نعمت خدا را بر شما؛ آیا آفریننده\u200cای جز خدا هست که شما را از آسمان و زمین روزی دهد؟! هیچ معبودی جز او نیست؛ با این حال چگونه به سوی باطل منحرف می\u200cشوید؟!"
      },
      {
        "index": 4,
        "text": "اگر تو را تکذیب کنند (غم مخور، موضوع تازه\u200cای نیست) پیامبران پیش از تو نیز تکذیب شدند؛ و همه کارها بسوی خدا بازمی\u200cگردد."
      },
      {
        "index": 5,
        "text": "ای مردم! وعده خداوند حقّ است؛ مبادا زندگی دنیا شما را بفریبد، و مبادا شیطان شما را فریب دهد و به (کرم) خدا مغرور سازد!"
      },
      {
        "index": 6,
        "text": "البتّه شیطان دشمن شماست، پس او را دشمن بدانید؛ او فقط حزبش را به این دعوت می\u200cکند که اهل آتش سوزان (جهنّم) باشند!"
      },
      {
        "index": 7,
        "text": "کسانی که راه کفر پیش گرفتند، برای آنان عذابی سخت است؛ و کسانی که ایمان آوردند و کارهای شایسته انجام دادند، آمرزش و پاداش بزرگ از آن آنهاست!"
      },
      {
        "index": 8,
        "text": "آیا کسی که عمل بدش برای او آراسته شده و آن را خوب و زیبا می\u200cبیند (همانند کسی است که واقع را آنچنان که هست می\u200cیابد)؟! خداوند هر کس را بخواهد گمراه می سازد و هر کس را بخواهد هدایت می\u200cکند؛ پس جانت به خاطر شدّت تأسف بر آنان از دست نرود؛ خداوند به آنچه انجام می\u200cدهند داناست!"
      },
      {
        "index": 9,
        "text": "خداوند کسی است که بادها را فرستاد تا ابرهایی را به حرکت درآورند؛ سپس ما این ابرها را به سوی زمین مرده\u200cای راندیم و به وسیله آن، زمین را پس از مردنش زنده می\u200cکنیم؛ رستاخیز نیز همین گونه است!"
      },
      {
        "index": 10,
        "text": "کسی که خواهان عزّت است (باید از خدا بخواهد چرا که) تمام عزّت برای خداست؛ سخنان پاکیزه به سوی او صعود می\u200cکند، و عمل صالح را بالا می\u200cبرد؛ و آنها که نقشه\u200cهای بد می\u200cکشند، عذاب سختی برای آنهاست و مکر (و تلاش افسادگرانه) آنان نابود می\u200cشود (و به جایی نمی\u200cرسد)!"
      },
      {
        "index": 11,
        "text": "خداوند شما را از خاکی آفرید، سپس از نطفه\u200cای؛ سپس شما را بصورت زوجهایی قرار داد؛ هیچ جنس ماده\u200cای باردار نمی\u200cشود و وضع حمل نمی\u200cکند مگر به علم او، و هیچ کس عمر طولانی نمی\u200cکند، یا از عمرش کاسته نمی\u200cشود مگر اینکه در کتاب (علم خداوند) ثبت است؛ اینها همه برای خداوند آسان است."
      },
      {
        "index": 12,
        "text": "دو دریا یکسان نیستند: این یکی دریایی است که آبش گوارا و شیرین و نوشیدنش خوشگوار است، و آن یکی شور و تلخ و گلوگیر؛ (امّا) از هر دو گوشتی تازه می خورید و وسایل زینتی استخراج کرده می\u200cپوشید؛ و کشتیها را در آن می\u200cبینی که آنها را می\u200cشکافند (و به سوی مقصد پیش می\u200cروند) تا از فضل خداوند بهره\u200cگیرید، و شاید شکر (نعمتهای او را) بجا آورید!"
      },
      {
        "index": 13,
        "text": "او شب را در روز داخل می\u200cکند و روز را در شب؛ و خورشید و ماه را مسخّر (شما) کرده، هر یک تا سرآمد معیّنی به حرکت خود ادامه می\u200cدهد؛ این است خداوند، پروردگار شما؛ حاکمیّت (در سراسر عالم) از آن اوست: و کسانی را که جز او می\u200cخوانید (و می\u200cپرستید) حتی به اندازه پوست نازک هسته خرما مالک نیستند!"
      },
      {
        "index": 14,
        "text": "اگر آنها را بخوانید صدای شما را نمی\u200cشنوند، و اگر بشنوند به شما پاسخ نمی\u200cگویند؛ و روز قیامت، شرک (و پرستش) شما را منکر می\u200cشوند، و هیچ کس مانند (خداوند آگاه و) خبیر تو را (از حقایق) با خبر نمی\u200cسازد!"
      },
      {
        "index": 15,
        "text": "ای مردم شما (همگی) نیازمند به خدائید؛ تنها خداوند است که بی\u200cنیاز و شایسته هر گونه حمد و ستایش است!"
      },
      {
        "index": 16,
        "text": "اگر بخواهد شما را می\u200cبرد و خلق جدیدی می\u200cآورد؛"
      },
      {
        "index": 17,
        "text": "و این برای خداوند مشکل نیست!"
      },
      {
        "index": 18,
        "text": "هیچ گنهکاری بار گناه دیگری را بر دوش نمی\u200cکشد؛ و اگر شخص سنگین\u200cباری دیگری را برای حمل گناه خود بخواند، چیزی از آن را بر دوش نخواهد گرفت، هر چند از نزدیکان او باشد! تو فقط کسانی را بیم\u200cمی\u200cدهی که از پروردگار خود در پنهانی می\u200cترسند و نماز را برپا می\u200cدارند؛ و هر کس پاکی (و تقوا) پیشه کند، نتیجه آن به خودش بازمی\u200cگردد؛ و بازگشت (همگان) به سوی خداست!"
      },
      {
        "index": 19,
        "text": "و نابینا و بینا هرگز برابر نیستند،"
      },
      {
        "index": 20,
        "text": "و نه ظلمتها و روشنایی،"
      },
      {
        "index": 21,
        "text": "و نه سایه (آرامبخش) و باد داغ و سوزان!"
      },
      {
        "index": 22,
        "text": "و هرگز مردگان و زندگان یکسان نیستند! خداوند پیام خود را به گوش هر کس بخواهد می\u200cرساند، و تو نمی\u200cتوانی سخن خود را به گوش آنان که در گور خفته\u200cاند برسانی!"
      },
      {
        "index": 23,
        "text": "تو فقط انذارکننده\u200cای، (اگر ایمان نیاورند نگران نباش، وظیفه\u200cات را انجام ده.)"
      },
      {
        "index": 24,
        "text": "ما تو را بحق برای بشارت و انذار فرستادیم؛ و هر امّتی در گذشته انذارکننده\u200cای داشته است!"
      },
      {
        "index": 25,
        "text": "اگر تو را تکذیب کنند (عجیب نیست)؛ کسانی که پیش از آنان بودند (نیز پیامبران خود را) تکذیب کردند؛ آنها با دلایل روشن و کتابهای پند و موعظه و کتب آسمانی روشنگر (مشتمل بر معارف و احکام) به سراغ آنان آمدند (امّا کوردلان ایمان نیاوردند)."
      },
      {
        "index": 26,
        "text": "سپس من کافران را (بعد از اتمام حجّت) گرفتم (و سخت مجازات کردم)؛ مجازات من نسبت به آنان چگونه بود؟!"
      },
      {
        "index": 27,
        "text": "آیا ندیدی خداوند از آسمان آبی فرو فرستاد که بوسیله آن میوه\u200cهایی رنگارنگ (از زمین) خارج ساختیم و از کوه\u200cها نیز (به لطف پروردگار) جاده\u200cهایی آفریده شده سفید و سرخ و به رنگهای مختلف و گاه به رنگ کاملاً سیاه!"
      },
      {
        "index": 28,
        "text": "و از انسانها و جنبندگان و چهارپایان انواعی با رنگهای مختلف، (آری) حقیقت چنین است: از میان بندگان خدا، تنها دانشمندان از او می\u200cترسند؛ خداوند عزیز و غفور است!"
      },
      {
        "index": 29,
        "text": "کسانی که کتاب الهی را تلاوت می\u200cکنند و نماز را برپا می\u200cدارند و از آنچه به آنان روزی داده\u200cایم پنهان و آشکار انفاق می\u200cکنند، تجارتی (پرسود و) بی\u200cزیان و خالی از کساد را امید دارند."
      },
      {
        "index": 30,
        "text": "(آنها این اعمال صالح را انجام می\u200cدهند) تا خداوند اجر و پاداش کامل به آنها دهد و از فضلش بر آنها بیفزاید که او آمرزنده و شکرگزار است!"
      },
      {
        "index": 31,
        "text": "و آنچه از کتاب به تو وحی کردیم حق است و تصدیق\u200cکننده و هماهنگ با کتب پیش از آن؛ خداوند نسبت به بندگانش خبیر و بیناست!"
      },
      {
        "index": 32,
        "text": "سپس این کتاب (آسمانی) را به گروهی از بندگان برگزیده خود به میراث دادیم؛ (امّا) از میان آنها عده\u200cای بر خود ستم کردند، و عده\u200cای میانه رو بودند، و گروهی به اذن خدا در نیکیها (از همه) پیشی گرفتند، و این، همان فضیلت بزرگ است!"
      },
      {
        "index": 33,
        "text": "(پاداش آنان) باغهای جاویدان بهشت است که در آن وارد می\u200cشوند در حالی که با دستبندهایی از طلا و مروارید آراسته\u200cاند، و لباسشان در آنجا حریر است!"
      },
      {
        "index": 34,
        "text": "آنها می\u200cگویند: «حمد (و ستایش) برای خداوندی است که اندوه را از ما برطرف ساخت؛ پروردگار ما آمرزنده و سپاسگزار است!"
      },
      {
        "index": 35,
        "text": "همان کسی که با فضل خود ما را در این سرای اقامت (جاویدان) جای داد که نه در آن رنجی به ما می\u200cرسد و نه سستی و واماندگی!"
      },
      {
        "index": 36,
        "text": "و کسانی که کافر شدند، آتش دوزخ برای آنهاست؛ هرگز فرمان مرگشان صادر نمی\u200cشود تا بمیرند، و نه چیزی از عذابش از آنان تخفیف داده می\u200cشود؛ این گونه هر کفران\u200cکننده\u200cای را کیفر می\u200cدهیم!"
      },
      {
        "index": 37,
        "text": "آنها در دوزخ فریاد می\u200cزنند: «پروردگارا! ما را خارج کن تا عمل صالحی انجام دهیم غیر از آنچه انجام می\u200cدادیم!» (در پاسخ به آنان گفته می\u200cشود:) آیا شما را به اندازه\u200cای که هر کس اهل تذکّر است در آن متذکّر می\u200cشود عمر ندادیم، و انذارکننده (الهی) به سراغ شما نیامد؟! اکنون بچشید که برای ظالمان هیچ یاوری نیست!"
      },
      {
        "index": 38,
        "text": "خداوند از غیب آسمانها و زمین آگاه است، و آنچه را در درون دلهاست می\u200cداند!"
      },
      {
        "index": 39,
        "text": "اوست که شما را جانشینانی در زمین قرار داد؛ هر کس کافر شود، کفر او به زیان خودش خواهد بود، و کافران را کفرشان جز خشم و غضب در نزد پروردگار چیزی نمی\u200cافزاید، و (نیز) کفرشان جز زیان و خسران چیزی بر آنها اضافه نمی\u200cکند!"
      },
      {
        "index": 40,
        "text": "بگو: «این معبودانی را که جز خدا می\u200cخوانید به من نشان دهید چه چیزی از زمین را آفریده\u200cاند، یا اینکه شرکتی در (آفرینش و مالکیّت) آسمانها دارند؟! یا به آنان کتابی (آسمانی) داده\u200cایم و دلیلی از آن برای (شرک) خود دارند؟!» نه هیچ یک از اینها نیست، ظالمان فقط وعده\u200cهای دروغین به یکدیگر می\u200cدهند!"
      },
      {
        "index": 41,
        "text": "خداوند آسمانها و زمین را نگاه می\u200cدارد تا از نظام خود منحرف نشوند؛ و هرگاه منحرف گردند، کسی جز او نمی\u200cتواند آنها را نگاه دارد، او بردبار و غفور است!"
      },
      {
        "index": 42,
        "text": "آنان با نهایت تأکید به خدا سوگند خوردند که اگر پیامبری انذارکننده به سراغشان آید، هدایت یافته\u200cترین امّتها خواهند بود؛ امّا چون پیامبری برای آنان آمد، جز فرار و فاصله\u200cگرفتن از (حق) چیزی بر آنها نیفزود!"
      },
      {
        "index": 43,
        "text": "اینها همه بخاطر استکبار در زمین و نیرنگهای بدشان بود؛ امّا این نیرنگها تنها دامان صاحبانش را می\u200cگیرد؛ آیا آنها چیزی جز سنّت پیشینیان و (عذابهای دردناک آنان) را انتظار دارند؟! هرگز برای سنّت خدا تبدیل نخواهی یافت، و هرگز برای سنّت الهی تغییری نمی\u200cیابی!"
      },
      {
        "index": 44,
        "text": "آیا آنان در زمین نگشتند تا ببینند عاقبت کسانی که پیش از آنها بودند چگونه بود؟! همانها که از اینان قویتر (و نیرومندتر) بودند؛ نه چیزی در آسمانها و نه چیزی در زمین از حوزه قدرت او بیرون نخواهد رفت؛ او دانا و تواناست!"
      },
      {
        "index": 45,
        "text": "اگر خداوند مردم را به سبب کارهایی که انجام داده\u200cاند مجازات کند، جنبنده\u200cای را بر پشت زمین باقی نخواهد گذاشت! ولی (به لطفش) آنها را تا سرآمد معیّنی تأخیر می\u200cاندازد (و مهلت اصلاح می\u200cدهد) امّا هنگامی که اجل آنان فرا رسد، (خداوند هر کس را به مقتضای عملش جزا می\u200cدهد) او نسبت به بندگانش بیناست (و از اعمال و نیّات همه آگاه است)!"
      }
    ],
    "index": 35
  },
  {
    "aya": [
      {
        "index": 1,
        "text": "یس."
      },
      {
        "index": 2,
        "text": "سوگند به قرآن حکیم."
      },
      {
        "index": 3,
        "text": "که تو قطعاً از رسولان (خداوند) هستی،"
      },
      {
        "index": 4,
        "text": "بر راهی راست (قرار داری)؛"
      },
      {
        "index": 5,
        "text": "این قرآنی است که از سوی خداوند عزیز و رحیم نازل شده است\u200c"
      },
      {
        "index": 6,
        "text": "تا قومی را بیم دهی که پدرانشان انذار نشدند، از این رو آنان غافلند!"
      },
      {
        "index": 7,
        "text": "فرمان (الهی) درباره بیشتر آنها تحقق یافته، به همین جهت ایمان نمی\u200cآورند!"
      },
      {
        "index": 8,
        "text": "ما در گردنهای آنان غلهایی قرار دادیم که تا چانه\u200cها ادامه دارد و سرهای آنان را به بالا نگاه داشته است!"
      },
      {
        "index": 9,
        "text": "و در پیش روی آنان سدّی قرار دادیم، و در پشت سرشان سدّی؛ و چشمانشان را پوشانده\u200cایم، لذا نمی\u200cبینند!"
      },
      {
        "index": 10,
        "text": "برای آنان یکسان است: چه انذارشان کنی یا نکنی، ایمان نمی\u200cآورند!"
      },
      {
        "index": 11,
        "text": "تو فقط کسی را انذار می\u200cکنی که از این یادآوری (الهی) پیروی کند و از خداوند رحمان در نهان بترسد؛ چنین کسی را به آمرزش و پاداشی پرارزش بشارت ده!"
      },
      {
        "index": 12,
        "text": "به یقین ما مردگان را زنده می\u200cکنیم و آنچه را از پیش فرستاده\u200cاند و تمام آثار آنها را می نویسیم؛ و همه چیز را در کتاب آشکار کننده\u200cای برشمرده\u200cایم!"
      },
      {
        "index": 13,
        "text": "و برای آنها، اصحاب قریه (انطاکیه) را مثال بزن هنگامی که فرستادگان خدا به سوی آنان آمدند؛"
      },
      {
        "index": 14,
        "text": "هنگامی که دو نفر از رسولان را بسوی آنها فرستادیم، امّا آنان رسولان (ما) را تکذیب کردند؛ پس برای تقویت آن دو، شخص سوّمی فرستادیم، آنها همگی گفتند: «ما فرستادگان (خدا) به سوی شما هستیم!»"
      },
      {
        "index": 15,
        "text": "امّا آنان (در جواب) گفتند: «شما جز بشری همانند ما نیستید، و خداوند رحمان چیزی نازل نکرده، شما فقط دروغ می\u200cگویید!»"
      },
      {
        "index": 16,
        "text": "(رسولان ما) گفتند: «پروردگار ما آگاه است که ما قطعاً فرستادگان (او) به سوی شما هستیم،"
      },
      {
        "index": 17,
        "text": "و بر عهده ما چیزی جز ابلاغ آشکار نیست!»"
      },
      {
        "index": 18,
        "text": "آنان گفتند: «ما شما را به فال بد گرفته\u200cایم (و وجود شما را شوم می\u200cدانیم)، و اگر (از این سخنان) دست برندارید شما را سنگسار خواهیم کرد و شکنجه دردناکی از ما به شما خواهد رسید!"
      },
      {
        "index": 19,
        "text": "(رسولان) گفتند: «شومی شما از خودتان است اگر درست بیندیشید، بلکه شما گروهی اسرافکارید!»"
      },
      {
        "index": 20,
        "text": "و مردی (با ایمان) از دورترین نقطه شهر با شتاب فرا رسید، گفت: «ای قوم من! از فرستادگان (خدا) پیروی کنید!"
      },
      {
        "index": 21,
        "text": "از کسانی پیروی کنید که از شما مزدی نمی\u200cخواهند و خود هدایت یافته\u200cاند!"
      },
      {
        "index": 22,
        "text": "من چرا کسی را پرستش نکنم که مرا آفریده، و همگی به سوی او بازگشت داده می\u200cشوید؟!"
      },
      {
        "index": 23,
        "text": "آیا غیر از او معبودانی را انتخاب کنم که اگر خداوند رحمان بخواهد زیانی به من برساند، شفاعت آنها کمترین فایده\u200cای برای من ندارد و مرا (از مجازات او) نجات نخواهند داد!"
      },
      {
        "index": 24,
        "text": "اگر چنین کنم، من در گمراهی آشکاری خواهم بود!"
      },
      {
        "index": 25,
        "text": "(به همین دلیل) من به پروردگارتان ایمان آوردم؛ پس به سخنان من گوش فرا دهید!»"
      },
      {
        "index": 26,
        "text": "(سرانجام او را شهید کردند و) به او گفته شد: «وارد بهشت شو!» گفت: «ای کاش قوم من می\u200cدانستند..."
      },
      {
        "index": 27,
        "text": "که پروردگارم مرا آمرزیده و از گرامی\u200cداشتگان قرار داده است!»"
      },
      {
        "index": 28,
        "text": "و ما بعد از او بر قومش هیچ لشکری از آسمان نفرستادیم، و هرگز سنت ما بر این نبود؛"
      },
      {
        "index": 29,
        "text": "(بلکه) فقط یک صیحه آسمانی بود، ناگهان همگی خاموش شدند!"
      },
      {
        "index": 30,
        "text": "افسوس بر این بندگان که هیچ پیامبری برای هدایت آنان نیامد مگر اینکه او را استهزا می\u200cکردند!"
      },
      {
        "index": 31,
        "text": "آیا ندیدند چقدر از اقوام پیش از آنان را (بخاطر گناهانشان) هلاک کردیم، آنها هرگز به سوی ایشان بازنمی\u200cگردند (و زنده نمی\u200cشوند)!"
      },
      {
        "index": 32,
        "text": "و همه آنان (روز قیامت) نزد ما احضار می\u200cشوند!"
      },
      {
        "index": 33,
        "text": "زمین مرده برای آنها آیتی است، ما آن را زنده کردیم و دانه\u200cهای (غذایی) از آن خارج ساختیم که از آن می\u200cخورند؛"
      },
      {
        "index": 34,
        "text": "و در آن باغهایی از نخلها و انگورها قرار دادیم و چشمه\u200cهایی از آن جاری ساختیم،"
      },
      {
        "index": 35,
        "text": "تا از میوه آن بخورند در حالی که دست آنان هیچ دخالتی در ساختن آن نداشته است! آیا شکر خدا را بجا نمی\u200cآورند؟!"
      },
      {
        "index": 36,
        "text": "منزه است کسی که تمام زوجها را آفرید، از آنچه زمین می\u200cرویاند، و از خودشان، و از آنچه نمی\u200cدانند!"
      },
      {
        "index": 37,
        "text": "شب (نیز) برای آنها نشانه\u200cای است (از عظمت خدا)؛ ما روز را از آن برمی\u200cگیریم، ناگهان تاریکی آنان را فرا می\u200cگیرد!"
      },
      {
        "index": 38,
        "text": "و خورشید (نیز برای آنها آیتی است) که پیوسته بسوی قرارگاهش در حرکت است؛ این تقدیر خداوند قادر و داناست."
      },
      {
        "index": 39,
        "text": "و برای ماه منزلگاه\u200cهایی قرار دادیم، (و هنگامی که این منازل را طی کرد) سرانجام بصورت «شاخه کهنه قوسی شکل و زرد رنگ خرما» در می\u200cآید."
      },
      {
        "index": 40,
        "text": "نه خورشید را سزاست که به ماه رسد، و نه شب بر روز پیشی می\u200cگیرد؛ و هر کدام در مسیر خود شناورند."
      },
      {
        "index": 41,
        "text": "نشانه\u200cای (دیگر از عظمت پروردگار) برای آنان است که ما فرزندانشان را در کشتیهایی پر (از وسایل و بارها) حمل کردیم."
      },
      {
        "index": 42,
        "text": "و برای آنها مرکبهای دیگری همانند آن آفریدیم."
      },
      {
        "index": 43,
        "text": "و اگر بخواهیم آنها را غرق می\u200cکنیم بطوری که نه فریادرسی داشته باشند و نه نجات داده شوند!"
      },
      {
        "index": 44,
        "text": "مگر اینکه رحمت ما شامل حال آنان شود، و تا زمان معیّنی از این زندگی بهره گیرند!"
      },
      {
        "index": 45,
        "text": "و هرگاه به آنها گفته شود: «از آنچه پیش رو و پشت سر شماست [= از عذابهای الهی\u200c] بترسید تا مشمول رحمت الهی شوید!» (اعتنا نمی\u200cکنند)."
      },
      {
        "index": 46,
        "text": "و هیچ آیه\u200cای از آیات پروردگارشان برای آنها نمی\u200cآید مگر اینکه از آن روی\u200cگردان می شوند."
      },
      {
        "index": 47,
        "text": "و هنگامی که به آنان گفته شود: «از آنچه خدا به شما روزی کرده انفاق کنید!»، کافران به مؤمنان می\u200cگویند: «آیا ما کسی را اطعام کنیم که اگر خدا می\u200cخواست او را اطعام می\u200cکرد؟! (پس خدا خواسته است او گرسنه باشد)، شما فقط در گمراهی آشکارید»!"
      },
      {
        "index": 48,
        "text": "آنها می\u200cگویند: «اگر راست می\u200cگویید، این وعده (قیامت) کی خواهد بود؟!"
      },
      {
        "index": 49,
        "text": "(امّا) جز این انتظار نمی\u200cکشند که یک صیحه عظیم (آسمانی) آنها را فراگیرد، در حالی که مشغول جدال (در امور دنیا) هستند."
      },
      {
        "index": 50,
        "text": "(چنان غافلگیر می\u200cشوند که حتّی) نمی\u200cتوانند وصیّتی کنند یا به سوی خانواده خود بازگردند!"
      },
      {
        "index": 51,
        "text": "(بار دیگر) در «صور» دمیده می\u200cشود، ناگهان آنها از قبرها، شتابان به سوی (دادگاه) پروردگارشان می\u200cروند!"
      },
      {
        "index": 52,
        "text": "می\u200cگویند: «ای وای بر ما! چه کسی ما را از خوابگاهمان برانگیخت؟! (آری) این همان است که خداوند رحمان وعده داده، و فرستادگان (او) راست گفتند!»"
      },
      {
        "index": 53,
        "text": "صیحه واحدی بیش نیست، (فریادی عظیم برمی\u200cخیزد) ناگهان همگی نزد ما احضار می\u200cشوند!"
      },
      {
        "index": 54,
        "text": "(و به آنها گفته می\u200cشود:) امروز به هیچ کس ذرّه\u200cای ستم نمی\u200cشود، و جز آنچه را عمل می\u200cکردید جزا داده نمی\u200cشوید!"
      },
      {
        "index": 55,
        "text": "بهشتیان، امروز به نعمتهای خدا مشغول و مسرورند."
      },
      {
        "index": 56,
        "text": "آنها و همسرانشان در سایه\u200cهای (قصرها و درختان بهشتی) بر تختها تکیه زده\u200cاند."
      },
      {
        "index": 57,
        "text": "برای آنها در بهشت میوه بسیار لذّت\u200cبخشی است، و هر چه بخواهند در اختیار آنان خواهد بود!"
      },
      {
        "index": 58,
        "text": "بر آنها سلام (و درود الهی) است؛ این سخنی است از سوی پروردگاری مهربان!"
      },
      {
        "index": 59,
        "text": "(و به آنها می\u200cگویند:) جدا شوید امروز ای گنهکاران!"
      },
      {
        "index": 60,
        "text": "آیا با شما عهد نکردم ای فرزندان آدم که شیطان را نپرستید، که او برای شما دشمن آشکاری است؟!"
      },
      {
        "index": 61,
        "text": "و اینکه مرا بپرستید که راه مستقیم این است؟!"
      },
      {
        "index": 62,
        "text": "او گروه زیادی از شما را گمراه کرد، آیا اندیشه نکردید؟!"
      },
      {
        "index": 63,
        "text": "این همان دوزخی است که به شما وعده داده می\u200cشد!"
      },
      {
        "index": 64,
        "text": "امروز وارد آن شوید و به خاطر کفری که داشتید به آتش آن بسوزید!"
      },
      {
        "index": 65,
        "text": "امروز بر دهانشان مُهر می\u200cنهیم، و دستهایشان با ما سخن می\u200cگویند و پاهایشان کارهایی را که انجام می\u200cدادند شهادت می\u200cدهند!"
      },
      {
        "index": 66,
        "text": "و اگر بخواهیم چشمانشان را محو کنیم؛ سپس برای عبور از راه، می\u200cخواهند بر یکدیگر پیشی بگیرند، امّا چگونه می\u200cتوانند ببینند؟!"
      },
      {
        "index": 67,
        "text": "و اگر بخواهیم آنها را در جای خود مسخ می\u200cکنیم (و به مجسمه\u200cهایی بی\u200cروح مبدّل می\u200cسازیم) تا نتوانند راه خود را ادامه دهند یا به عقب برگردند!"
      },
      {
        "index": 68,
        "text": "هر کس را طول عمر دهیم، در آفرینش واژگونه\u200cاش می\u200cکنیم (و به ناتوانی کودکی باز می\u200cگردانیم)؛ آیا اندیشه نمی\u200cکنند؟!"
      },
      {
        "index": 69,
        "text": "ما هرگز شعر به او [= پیامبر] نیاموختیم، و شایسته او نیست (شاعر باشد)؛ این (کتاب آسمانی) فقط ذکر و قرآن مبین است!"
      },
      {
        "index": 70,
        "text": "تا افرادی را که زنده\u200cاند بیم دهد (و بر کافران اتمام حجّت شود) و فرمان عذاب بر آنان مسلّم گردد!"
      },
      {
        "index": 71,
        "text": "آیا ندیدند که از آنچه با قدرت خود به عمل آورده\u200cایم چهارپایانی برای آنان آفریدیم که آنان مالک آن هستند؟!"
      },
      {
        "index": 72,
        "text": "و آنها را رام ایشان ساختیم، هم مرکب آنان از آن است و هم از آن تغذیه می\u200cکنند؛"
      },
      {
        "index": 73,
        "text": "و برای آنان بهره\u200cهای دیگری در آن (حیوانات) است و نوشیدنیهائی گوارا؛ آیا با این حال شکرگزاری نمی\u200cکنند؟!"
      },
      {
        "index": 74,
        "text": "آنان غیر از خدا معبودانی برای خویش برگزیدند به این امید که یاری شوند!"
      },
      {
        "index": 75,
        "text": "ولی آنها قادر به یاری ایشان نیستند، و این (عبادت\u200cکنندگان در قیامت) لشکری برای آنها خواهند بود که در آتش دوزخ احضار می\u200cشوند!"
      },
      {
        "index": 76,
        "text": "پس سخنانشان تو را غمگین نسازد، ما آنچه را پنهان می\u200cدارند و آنچه را آشکار می\u200cکنند می\u200cدانیم!"
      },
      {
        "index": 77,
        "text": "آیا انسان نمی\u200cداند که ما او را از نطفه\u200cای بی\u200cارزش آفریدیم؟! و او (چنان صاحب قدرت و شعور و نطق شد که) به مخاصمه آشکار (با ما) برخاست!"
      },
      {
        "index": 78,
        "text": "و برای ما مثالی زد و آفرینش خود را فراموش کرد و گفت: «چه کسی این استخوانها را زنده می\u200cکند در حالی که پوسیده است؟!»"
      },
      {
        "index": 79,
        "text": "بگو: «همان کسی آن را زنده می\u200cکند که نخستین بار آن را آفرید؛ و او به هر مخلوقی داناست!"
      },
      {
        "index": 80,
        "text": "همان کسی که برای شما از درخت سبز، آتش آفرید و شما بوسیله آن، آتش می\u200cافروزید!»"
      },
      {
        "index": 81,
        "text": "آیا کسی که آسمانها و زمین را آفرید، نمی\u200cتواند همانند آنان [= انسانهای خاک شده\u200c] را بیافریند؟! آری (می\u200cتواند)، و او آفریدگار داناست!"
      },
      {
        "index": 82,
        "text": "فرمان او چنین است که هرگاه چیزی را اراده کند، تنها به آن می\u200cگوید: «موجود باش!»، آن نیز بی\u200cدرنگ موجود می\u200cشود!"
      },
      {
        "index": 83,
        "text": "پس منزّه است خداوندی که مالکیّت و حاکمیّت همه چیز در دست اوست؛ و شما را به سوی او بازمی\u200cگردانند!"
      }
    ],
    "index": 36
  },
  {
    "aya": [
      {
        "index": 1,
        "text": "سوگند به (فرشتگان) صف\u200cکشیده (و منظّم)"
      },
      {
        "index": 2,
        "text": "و به نهی\u200cکنندگان و (بازدارندگان)"
      },
      {
        "index": 3,
        "text": "و تلاوت\u200cکنندگان پیاپی آیات الهی..."
      },
      {
        "index": 4,
        "text": "که معبود شما یگانه است؛"
      },
      {
        "index": 5,
        "text": "پروردگار آسمانها و زمین و آنچه میان آنهاست، و پروردگار مشرقها!"
      },
      {
        "index": 6,
        "text": "ما آسمان نزدیک [= پایین\u200c] را با ستارگان آراستیم،"
      },
      {
        "index": 7,
        "text": "تا آن را از هر شیطان خبیثی حفظ کنیم!"
      },
      {
        "index": 8,
        "text": "آنها نمی\u200cتوانند به (سخنان) فرشتگان عالم بالا گوش فرادهند، (و هرگاه چنین کنند) از هر سو هدف قرارمی\u200cگیرند!"
      },
      {
        "index": 9,
        "text": "آنها به شدّت به عقب رانده می\u200cشوند؛ و برای آنان مجازاتی دائم است!"
      },
      {
        "index": 10,
        "text": "مگر آنها که در لحظه\u200cای کوتاه برای استراق سمع به آسمان نزدیک شوند، که «شهاب ثاقب» آنها را تعقیب می\u200cکند!"
      },
      {
        "index": 11,
        "text": "از آنان بپرس: «آیا آفرینش (و معاد) آنان سخت\u200cتر است یا آفرینش فرشتگان (و آسمانها و زمین)؟! ما آنان را از گل چسبنده\u200cای آفریدیم!"
      },
      {
        "index": 12,
        "text": "تو از انکارشان تعجّب می\u200cکنی، ولی آنها مسخره می\u200cکنند!"
      },
      {
        "index": 13,
        "text": "و هنگامی که به آنان تذکّر داده شود، هرگز متذکّر نمی\u200cشوند!"
      },
      {
        "index": 14,
        "text": "و هنگامی که معجزه\u200cای را ببینند، دیگران را نیز به استهزا دعوت می\u200cکنند!"
      },
      {
        "index": 15,
        "text": "و می\u200cگویند: «این فقط سحری آشکار است!"
      },
      {
        "index": 16,
        "text": "آیا هنگامی که ما مُردیم و به خاک و استخوان مبدّل شدیم، بار دیگر برانگیخته خواهیم شد؟!"
      },
      {
        "index": 17,
        "text": "یا پدران نخستین ما (بازمی\u200cگردند)؟!»"
      },
      {
        "index": 18,
        "text": "بگو: «آری، همه شما زنده می\u200cشوید در حالی که خوار و کوچک خواهید بود!"
      },
      {
        "index": 19,
        "text": "تنها یک صیحه عظیم واقع می\u200cشود، ناگهان همه (از قبرها برمی\u200cخیزند و) نگاه می\u200cکنند!"
      },
      {
        "index": 20,
        "text": "و می\u200cگویند: «ای وای بر ما، این روز جزاست!»"
      },
      {
        "index": 21,
        "text": "(آری) این همان روز جدایی (حقّ از باطل) است که شما آن را تکذیب می\u200cکردید!"
      },
      {
        "index": 22,
        "text": "(در این هنگام به فرشتگان دستور داده می\u200cشود:) ظالمان و همردیفانشان و آنچه را می\u200cپرستیدند..."
      },
      {
        "index": 23,
        "text": "(آری آنچه را) جز خدا می\u200cپرستیدند جمع کنید و بسوی راه دوزخ هدایتشان کنید!"
      },
      {
        "index": 24,
        "text": "آنها را نگهدارید که باید بازپرسی شوند!"
      },
      {
        "index": 25,
        "text": "شما را چه شده که از هم یاری نمی\u200cطلبید؟!"
      },
      {
        "index": 26,
        "text": "ولی آنان در آن روز تسلیم قدرت خداوندند!"
      },
      {
        "index": 27,
        "text": "(و در این حال) رو به یکدیگر کرده و از هم می\u200cپرسند..."
      },
      {
        "index": 28,
        "text": "گروهی (می\u200cگویند: «شما رهبران گمراهی بودید که به ظاهر) از طریق خیرخواهی و نیکی وارد شدید امّا جز فریب چیزی در کارتان نبود)!»"
      },
      {
        "index": 29,
        "text": "(آنها در جواب) می\u200cگویند: «شما خودتان اهل ایمان نبودید (تقصیر ما چیست)؟!"
      },
      {
        "index": 30,
        "text": "ما هیچ گونه سلطه\u200cای بر شما نداشتیم، بلکه شما خود قومی طغیانگر بودید!"
      },
      {
        "index": 31,
        "text": "اکنون فرمان پروردگارمان بر همه ما مسلّم شده، و همگی از عذاب او می\u200cچشیم!"
      },
      {
        "index": 32,
        "text": "ما شما را گمراه کردیم، همان گونه که خود گمراه بودیم!"
      },
      {
        "index": 33,
        "text": "(آری) همه آنها [= پیشوایان و پیروان گمراه\u200c] در آن روز در عذاب الهی مشترکند!"
      },
      {
        "index": 34,
        "text": "ما این گونه با مجرمان رفتار می\u200cکنیم!"
      },
      {
        "index": 35,
        "text": "چرا که وقتی به آنها گفته می\u200cشد: «معبودی جز خدا وجود ندارد»، تکبّر و سرکشی می\u200cکردند..."
      },
      {
        "index": 36,
        "text": "و پیوسته می\u200cگفتند: «آیا ما معبودان خود را بخاطر شاعری دیوانه رها کنیم؟!»"
      },
      {
        "index": 37,
        "text": "چنین نیست، او حقّ را آورده و پیامبران پیشین را تصدیق کرده است!"
      },
      {
        "index": 38,
        "text": "اما شما (مستکبران کوردل) بطور مسلّم عذاب دردناک (الهی) را خواهید چشید!"
      },
      {
        "index": 39,
        "text": "و جز به آنچه انجام می\u200cدادید کیفر داده نمی\u200cشوید،"
      },
      {
        "index": 40,
        "text": "جز بندگان مخلص خدا (که از این کیفرها برکنارند)!"
      },
      {
        "index": 41,
        "text": "برای آنان [= بندگان مخلص\u200c] روزی معیّن و ویژه\u200cای است،"
      },
      {
        "index": 42,
        "text": "میوه\u200cها (ی گوناگون پر ارزش)، و آنها گرامی داشته می\u200cشوند..."
      },
      {
        "index": 43,
        "text": "در باغهای پر نعمت بهشت؛"
      },
      {
        "index": 44,
        "text": "در حالی که بر تختها رو به روی یکدیگر تکیه زده\u200cاند،"
      },
      {
        "index": 45,
        "text": "و گرداگردشان قدحهای لبریز از شراب طهور را می\u200cگردانند؛"
      },
      {
        "index": 46,
        "text": "شرابی سفید و درخشنده، و لذّتبخش برای نوشندگان؛"
      },
      {
        "index": 47,
        "text": "شرابی که نه در آن مایه تباهی عقل است و نه از آن مست می\u200cشوند!"
      },
      {
        "index": 48,
        "text": "و نزد آنها همسرانی زیبا چشم است که جز به شوهران خود عشق نمی\u200cورزند."
      },
      {
        "index": 49,
        "text": "گویی از (لطافت و سفیدی) همچون تخم\u200cمرغهایی هستند که (در زیر بال و پر مرغ) پنهان مانده (و دست انسانی هرگز آن را لمس نکرده است)!"
      },
      {
        "index": 50,
        "text": "(در حالی که آنها غرق گفتگو هستند) بعضی رو به بعضی دیگر کرده می\u200cپرسند..."
      },
      {
        "index": 51,
        "text": "کسی از آنها می\u200cگوید: «من همنشینی داشتم..."
      },
      {
        "index": 52,
        "text": "که پیوسته می\u200cگفت: آیا (به راستی) تو این سخن را باور کرده\u200cای..."
      },
      {
        "index": 53,
        "text": "که وقتی ما مُردیم و به خاک و استخوان مبدّل شدیم، (بار دیگر) زنده می\u200cشویم و جزا داده خواهیم شد؟!»"
      },
      {
        "index": 54,
        "text": "(سپس) می\u200cگوید: «آیا شما می\u200cتوانید از او خبری بگیرید؟»"
      },
      {
        "index": 55,
        "text": "اینجاست که نگاهی می\u200cکند، ناگهان او را در میان دوزخ می\u200cبیند."
      },
      {
        "index": 56,
        "text": "می\u200cگوید: «به خدا سوگند نزدیک بود مرا (نیز) به هلاکت بکشانی!"
      },
      {
        "index": 57,
        "text": "و اگر نعمت پروردگارم نبود، من نیز از احضارشدگان (در دوزخ) بودم!"
      },
      {
        "index": 58,
        "text": "(سپس به یاران خود می\u200cگوید: ای دوستان!) آیا ما هرگز نمی\u200cمیریم (و در بهشت جاودانه خواهیم بود)،"
      },
      {
        "index": 59,
        "text": "و جز همان مرگ اول، مرگی به سراغ ما نخواهد آمد، و ما هرگز عذاب نخواهیم شد."
      },
      {
        "index": 60,
        "text": "راستی این همان پیروزی بزرگ است!"
      },
      {
        "index": 61,
        "text": "آری، برای مثل این، باید عمل\u200cکنندگان عمل کنند!"
      },
      {
        "index": 62,
        "text": "آیا این (نعمتهای جاویدان بهشتی) بهتر است یا درخت (نفرت\u200cانگیز) زقّوم؟!"
      },
      {
        "index": 63,
        "text": "ما آن را مایه درد و رنج ظالمان قرار دادیم!"
      },
      {
        "index": 64,
        "text": "آن درختی است که از قعر جهنّم می\u200cروید!"
      },
      {
        "index": 65,
        "text": "شکوفه آن مانند سرهای شیاطین است!"
      },
      {
        "index": 66,
        "text": "آنها [= مجرمان\u200c] از آن می\u200cخورند و شکمها را از آن پر می\u200cکنند!"
      },
      {
        "index": 67,
        "text": "سپس روی آن آب داغ متعفّنی می\u200cنوشند!"
      },
      {
        "index": 68,
        "text": "سپس بازگشت آنها به سوی جهنّم است!"
      },
      {
        "index": 69,
        "text": "چرا که آنها پدران خود را گمراه یافتند،"
      },
      {
        "index": 70,
        "text": "با این حال به سرعت بدنبال آنان کشانده می\u200cشوند!"
      },
      {
        "index": 71,
        "text": "و قبل از آنها بیشتر پیشینیان (نیز) گمراه شدند!"
      },
      {
        "index": 72,
        "text": "ما در میان آنها انذارکنندگانی فرستادیم،"
      },
      {
        "index": 73,
        "text": "ولی بنگر عاقبت انذارشوندگان چگونه بود!"
      },
      {
        "index": 74,
        "text": "مگر بندگان مخلص خدا!"
      },
      {
        "index": 75,
        "text": "و نوح، ما را خواند (و ما دعای او را اجابت کردیم)؛ و چه خوب اجابت کننده\u200cای هستیم!"
      },
      {
        "index": 76,
        "text": "و او و خاندانش را از اندوه بزرگ رهایی بخشیدیم،"
      },
      {
        "index": 77,
        "text": "و فرزندانش را همان بازماندگان (روی زمین) قرار دادیم،"
      },
      {
        "index": 78,
        "text": "و نام نیک او را در میان امّتهای بعد باقی نهادیم."
      },
      {
        "index": 79,
        "text": "سلام بر نوح در میان جهانیان باد!"
      },
      {
        "index": 80,
        "text": "ما این گونه نیکوکاران را پاداش می\u200cدهیم!"
      },
      {
        "index": 81,
        "text": "چرا که او از بندگان باایمان ما بود!"
      },
      {
        "index": 82,
        "text": "سپس دیگران [= دشمنان او] را غرق کردیم!"
      },
      {
        "index": 83,
        "text": "و از پیروان او ابراهیم بود؛"
      },
      {
        "index": 84,
        "text": "(به خاطر بیاور) هنگامی را که با قلب سلیم به پیشگاه پروردگارش آمد؛"
      },
      {
        "index": 85,
        "text": "هنگامی که به پدر و قومش گفت: «اینها چیست که می\u200cپرستید؟!"
      },
      {
        "index": 86,
        "text": "آیا غیر از خدا به سراغ این معبودان دروغین می\u200cروید؟!"
      },
      {
        "index": 87,
        "text": "شما درباره پروردگار عالمیان چه گمان می\u200cبرید؟!"
      },
      {
        "index": 88,
        "text": "(سپس) نگاهی به ستارگان افکند..."
      },
      {
        "index": 89,
        "text": "و گفت: «من بیمارم (و با شما به مراسم جشن نمی\u200cآیم)!»"
      },
      {
        "index": 90,
        "text": "آنها از او روی برتافته و به او پشت کردند (و بسرعت دور شدند.)"
      },
      {
        "index": 91,
        "text": "(او وارد بتخانه شد) مخفیانه نگاهی به معبودانشان کرد و از روی تمسخر گفت: «چرا (از این غذاها) نمی\u200cخورید؟!"
      },
      {
        "index": 92,
        "text": "(اصلاً) چرا سخن نمی\u200cگویید؟!»"
      },
      {
        "index": 93,
        "text": "سپس بسوی آنها رفت و ضربه\u200cای محکم با دست راست بر پیکر آنها فرود آورد (و جز بت بزرگ، همه را درهم شکست)."
      },
      {
        "index": 94,
        "text": "آنها با سرعت به او روی آوردند."
      },
      {
        "index": 95,
        "text": "گفت: «آیا چیزی را می\u200cپرستید که با دست خود می\u200cتراشید؟!"
      },
      {
        "index": 96,
        "text": "با اینکه خداوند هم شما را آفریده و هم بتهایی که می\u200cسازید!»"
      },
      {
        "index": 97,
        "text": "(بت\u200cپرستان) گفتند: «بنای مرتفعی برای او بسازید و او را در جهنّمی از آتش بیفکنید!»"
      },
      {
        "index": 98,
        "text": "آنها طرحی برای نابودی ابراهیم ریخته بودند، ولی ما آنان را پست و مغلوب ساختیم!"
      },
      {
        "index": 99,
        "text": "(او از این مهلکه بسلامت بیرون آمد) و گفت: «من به سوی پروردگارم می\u200cروم، او مرا هدایت خواهد کرد!"
      },
      {
        "index": 100,
        "text": "پروردگارا! به من از صالحان [= فرزندان صالح\u200c] ببخش!»"
      },
      {
        "index": 101,
        "text": "ما او [= ابراهیم\u200c] را به نوجوانی بردبار و صبور بشارت دادیم!"
      },
      {
        "index": 102,
        "text": "هنگامی که با او به مقام سعی و کوشش رسید، گفت: «پسرم! من در خواب دیدم که تو را ذبح می\u200cکنم، نظر تو چیست؟» گفت «پدرم! هر چه دستور داری اجرا کن، به خواست خدا مرا از صابران خواهی یافت!»"
      },
      {
        "index": 103,
        "text": "هنگامی که هر دو تسلیم شدند و ابراهیم جبین او را بر خاک نهاد..."
      },
      {
        "index": 104,
        "text": "او را ندا دادیم که: «ای ابراهیم!"
      },
      {
        "index": 105,
        "text": "آن رؤیا را تحقق بخشیدی (و به مأموریت خود عمل کردی)!» ما این گونه، نیکوکاران را جزا می\u200cدهیم!"
      },
      {
        "index": 106,
        "text": "این مسلّماً همان امتحان آشکار است!"
      },
      {
        "index": 107,
        "text": "ما ذبح عظیمی را فدای او کردیم،"
      },
      {
        "index": 108,
        "text": "و نام نیک او را در امّتهای بعد باقی نهادیم!"
      },
      {
        "index": 109,
        "text": "سلام بر ابراهیم!"
      },
      {
        "index": 110,
        "text": "این گونه نیکوکاران را پاداش می\u200cدهیم!"
      },
      {
        "index": 111,
        "text": "او از بندگان باایمان ما است!"
      },
      {
        "index": 112,
        "text": "ما او را به اسحاق -پیامبری از شایستگان- بشارت دادیم!"
      },
      {
        "index": 113,
        "text": "ما به او و اسحاق برکت دادیم؛ و از دودمان آن دو، افرادی بودند نیکوکار و افرادی آشکارا به خود ستم کردند!"
      },
      {
        "index": 114,
        "text": "ما به موسی و هارون نعمت بخشیدیم!"
      },
      {
        "index": 115,
        "text": "و آن دو و قومشان را از اندوه بزرگ نجات دادیم!"
      },
      {
        "index": 116,
        "text": "و آنها را یاری کردیم تا بر دشمنان خود پیروز شدند!"
      },
      {
        "index": 117,
        "text": "ما به آن دو، کتاب روشنگر دادیم،"
      },
      {
        "index": 118,
        "text": "و آن دو را به راه راست هدایت نمودیم!"
      },
      {
        "index": 119,
        "text": "و نام نیکشان را در اقوام بعد باقی گذاردیم!"
      },
      {
        "index": 120,
        "text": "سلام بر موسی و هارون!"
      },
      {
        "index": 121,
        "text": "ما این گونه نیکوکاران را پاداش می\u200cدهیم!"
      },
      {
        "index": 122,
        "text": "آن دو از بندگان مؤمن ما بودند!"
      },
      {
        "index": 123,
        "text": "و الیاس از رسولان (ما) بود!"
      },
      {
        "index": 124,
        "text": "به خاطر بیاور هنگامی را که به قومش گفت: «آیا تقوا پیشه نمی\u200cکنید؟!"
      },
      {
        "index": 125,
        "text": "آیا بت «بعل» را می\u200cخوانید و بهترین آفریدگارها را رها می\u200cسازید؟!"
      },
      {
        "index": 126,
        "text": "خدایی که پروردگار شما و پروردگار نیاکان شماست!»"
      },
      {
        "index": 127,
        "text": "امّا آنها او را تکذیب کردند؛ ولی به یقین همگی (در دادگاه عدل الهی) احضار می\u200cشوند!"
      },
      {
        "index": 128,
        "text": "مگر بندگان مخلص خدا!"
      },
      {
        "index": 129,
        "text": "ما نام نیک او را در میان امّتهای بعد باقی گذاردیم!"
      },
      {
        "index": 130,
        "text": "سلام بر الیاسین!"
      },
      {
        "index": 131,
        "text": "ما این گونه نیکوکاران را پاداش می\u200cدهیم!"
      },
      {
        "index": 132,
        "text": "او از بندگان مؤمن ما است!"
      },
      {
        "index": 133,
        "text": "و لوط از رسولان (ما) است!"
      },
      {
        "index": 134,
        "text": "و به خاطر بیاور زمانی را که او و خاندانش را همگی نجات دادیم،"
      },
      {
        "index": 135,
        "text": "مگر پیرزنی که از بازماندگان بود (و به سرنوشت آنان گرفتار شد)!"
      },
      {
        "index": 136,
        "text": "سپس بقیه را نابود کردیم!"
      },
      {
        "index": 137,
        "text": "و شما پیوسته صبحگاهان از کنار (ویرانه\u200cهای شهرهای) آنها می\u200cگذرید..."
      },
      {
        "index": 138,
        "text": "و (همچنین) شبانگاه؛ آیا نمی\u200cاندیشید؟!"
      },
      {
        "index": 139,
        "text": "و یونس از رسولان (ما) است!"
      },
      {
        "index": 140,
        "text": "به خاطر بیاور زمانی را که به سوی کشتی پر (از جمعیّت و بار) فرار کرد."
      },
      {
        "index": 141,
        "text": "و با آنها قرعه افکند، (و قرعه به نام او افتاد و) مغلوب شد!"
      },
      {
        "index": 142,
        "text": "(او را به دریا افکندند) و ماهی عظیمی او را بلعید، در حالی که مستحقّ سرزنش بود!"
      },
      {
        "index": 143,
        "text": "و اگر او از تسبیح\u200cکنندگان نبود..."
      },
      {
        "index": 144,
        "text": "تا روز قیامت در شکم ماهی می\u200cماند!"
      },
      {
        "index": 145,
        "text": "(به هر حال ما او را رهایی بخشیدیم و) او را در یک سرزمین خشک خالی از گیاه افکندیم در حالی که بیمار بود!"
      },
      {
        "index": 146,
        "text": "و بوته کدوئی بر او رویاندیم (تا در سایه برگهای پهن و مرطوبش آرامش یابد)!"
      },
      {
        "index": 147,
        "text": "و او را به سوی جمعیّت یکصد هزار نفری -یا بیشتر- فرستادیم!"
      },
      {
        "index": 148,
        "text": "آنها ایمان آوردند، از این رو تا مدّت معلومی آنان را از مواهب زندگی بهره\u200cمند ساختیم!"
      },
      {
        "index": 149,
        "text": "از آنان بپرس: آیا پروردگارت دخترانی دارد و پسران از آن آنهاست؟!"
      },
      {
        "index": 150,
        "text": "آیا ما فرشتگان را مؤنث آفریدیم و آنها ناظر بودند؟!"
      },
      {
        "index": 151,
        "text": "بدانید آنها با این تهمت بزرگشان می\u200cگویند:"
      },
      {
        "index": 152,
        "text": "«خداوند فرزند آورده!» ولی آنها به یقین دروغ می\u200cگویند!"
      },
      {
        "index": 153,
        "text": "آیا دختران را بر پسران ترجیح داده است؟!"
      },
      {
        "index": 154,
        "text": "شما را چه شده است؟! چگونه حکم می\u200cکنید؟! (هیچ می\u200cفهمید چه می\u200cگویید؟!)"
      },
      {
        "index": 155,
        "text": "آیا متذکّر نمی\u200cشوید؟!"
      },
      {
        "index": 156,
        "text": "یا شما دلیل روشنی در این باره دارید؟"
      },
      {
        "index": 157,
        "text": "کتابتان را بیاورید اگر راست می\u200cگویید!"
      },
      {
        "index": 158,
        "text": "آنها [= مشرکان\u200c] میان او [= خداوند] و جنّ، (خویشاوندی و) نسبتی قائل شدند؛ در حالی که جنّیان بخوبی می\u200cدانند که این بت\u200cپرستان در دادگاه الهی احضار می\u200cشوند!"
      },
      {
        "index": 159,
        "text": "منزّه است خداوند از آنچه توصیف می\u200cکنند،"
      },
      {
        "index": 160,
        "text": "مگر بندگان مخلص خدا!"
      },
      {
        "index": 161,
        "text": "شما و آنچه را پرستش می\u200cکنید،"
      },
      {
        "index": 162,
        "text": "هرگز نمی\u200cتوانید کسی را (با آن) فریب دهید،"
      },
      {
        "index": 163,
        "text": "مگر آنها که در آتش دوزخ وارد می\u200cشوند!"
      },
      {
        "index": 164,
        "text": "و هیچ یک از ما نیست جز آنکه مقام معلومی دارد؛"
      },
      {
        "index": 165,
        "text": "و ما همگی (برای اطاعت فرمان خداوند) به صف ایستاده\u200cایم؛"
      },
      {
        "index": 166,
        "text": "و ما همه تسبیح\u200cگوی او هستیم!"
      },
      {
        "index": 167,
        "text": "آنها پیوسته می\u200cگفتند:"
      },
      {
        "index": 168,
        "text": "«اگر یکی از کتابهای پیشینیان نزد ما بود،"
      },
      {
        "index": 169,
        "text": "به یقین، ما بندگان مخلص خدا بودیم!»"
      },
      {
        "index": 170,
        "text": "(امّا هنگامی که این کتاب بزرگ آسمانی بر آنها نازل شد،) به آن کافر شدند؛ ولی بزودی (نتیجه کار خود را) خواهند دانست!"
      },
      {
        "index": 171,
        "text": "وعده قطعی ما برای بندگان فرستاده ما از پیش مسلّم شده..."
      },
      {
        "index": 172,
        "text": "که آنان یاری شدگانند،"
      },
      {
        "index": 173,
        "text": "و لشکر ما پیروزند!"
      },
      {
        "index": 174,
        "text": "از آنها [= کافران\u200c] روی بگردان تا زمان معیّنی (که فرمان جهاد فرارسد)!"
      },
      {
        "index": 175,
        "text": "و وضع آنها را بنگر (چه بی\u200cمحتواست) اما بزودی (نتیجه اعمال خود را) می\u200cبینند!"
      },
      {
        "index": 176,
        "text": "آیا آنها برای عذاب ما شتاب می\u200cکنند؟!"
      },
      {
        "index": 177,
        "text": "امّا هنگامی که عذاب ما در آستانه خانه\u200cهایشان فرود آید، انذارشدگان صبحگاه بدی خواهند داشت!"
      },
      {
        "index": 178,
        "text": "از آنان روی بگردان تا زمان معیّنی!"
      },
      {
        "index": 179,
        "text": "و وضع کارشان را ببین؛ آنها نیز به زودی (نتیجه اعمال خود را) می\u200cبینند!"
      },
      {
        "index": 180,
        "text": "منزّه است پروردگار تو، پروردگار عزّت (و قدرت) از آنچه آنان توصیف می\u200cکنند."
      },
      {
        "index": 181,
        "text": "و سلام بر رسولان!"
      },
      {
        "index": 182,
        "text": "حمد و ستایش مخصوص خداوندی است که پروردگار جهانیان است!"
      }
    ],
    "index": 37
  },
  {
    "aya": [
      {
        "index": 1,
        "text": "ص، سوگند به قرآنی که دارای ذکر است (که این کتاب، معجزه الهی است)."
      },
      {
        "index": 2,
        "text": "ولی کافران گرفتار غرور اختلافند!"
      },
      {
        "index": 3,
        "text": "چه بسیار اقوامی را که پیش از آنها هلاک کردیم؛ و به هنگام نزول عذاب فریاد می\u200cزدند (و کمک می\u200cخواستند) ولی وقت نجات گذشته بود!"
      },
      {
        "index": 4,
        "text": "آنها تعجّب کردند که پیامبر بیم\u200cدهنده\u200cای از میان آنان به سویشان آمده؛ و کافران گفتند: این ساحر بسیار دروغگویی است!"
      },
      {
        "index": 5,
        "text": "آیا او بجای اینهمه خدایان، خدای واحدی قرار داده؟! این براستی چیز عجیبی است!»"
      },
      {
        "index": 6,
        "text": "سرکردگان آنها بیرون آمدند و گفتند: «بروید و خدایانتان را محکم بچسبید، این چیزی است که خواسته\u200cاند (شما را گمراه کنند)!"
      },
      {
        "index": 7,
        "text": "ما هرگز چنین چیزی در آیین دیگری نشنیده\u200cایم؛ این تنها یک آئین ساختگی است!"
      },
      {
        "index": 8,
        "text": "آیا از میان همه ما، قرآن تنها بر او [= محمّد] نازل شده؟!» آنها در حقیقت در اصل وحی من تردید دارند، بلکه آنان هنوز عذاب الهی را نچشیده\u200cاند (که این چنین گستاخانه سخن می\u200cگویند)!"
      },
      {
        "index": 9,
        "text": "مگر خزاین رحمت پروردگار توانا و بخشنده\u200cات نزد آنهاست (تا به هر کس میل دارند بدهند)؟!"
      },
      {
        "index": 10,
        "text": "یا اینکه مالکیّت و حاکمیّت آسمانها و زمین و آنچه میان این دو است از آن آنهاست؟! (اگر چنین است) با هر وسیله ممکن به آسمانها بروند (و جلو نزول وحی را بر قلب پاک محمّد بگیرند)!"
      },
      {
        "index": 11,
        "text": "(آری) اینها لشکر کوچک شکست\u200cخورده\u200cای از احزابند!"
      },
      {
        "index": 12,
        "text": "پیش از آنان قوم نوح و عاد و فرعون صاحب قدرت (پیامبران ما را) تکذیب کردند!"
      },
      {
        "index": 13,
        "text": "و (نیز) قوم ثمود و لوط و اصحاب الأیکه [= قوم شعیب\u200c]، اینها احزابی بودند (که به تکذیب پیامبران برخاستند)!"
      },
      {
        "index": 14,
        "text": "هر یک (از این گروه\u200cها) رسولان را تکذیب کردند، و عذاب الهی درباره آنان تحقق یافت!"
      },
      {
        "index": 15,
        "text": "اینها (با این اعمالشان) جز یک صیحه آسمانی را انتظار نمی\u200cکشند که هیچ مهلت و بازگشتی برای آن وجود ندارد (و همگی را نابود می\u200cسازد)!"
      },
      {
        "index": 16,
        "text": "آنها (از روی خیره\u200cسری) گفتند: «پروردگارا! بهره ما را از عذاب هر چه زودتر قبل از روز حساب به ما ده!»"
      },
      {
        "index": 17,
        "text": "در برابر آنچه می\u200cگویند شکیبا باش، و به خاطر بیاور بنده ما داوود صاحب قدرت را، که او بسیار توبه\u200cکننده بود!"
      },
      {
        "index": 18,
        "text": "ما کوه\u200cها را مسخّر او ساختیم که هر شامگاه و صبحگاه با او تسبیح می\u200cگفتند!"
      },
      {
        "index": 19,
        "text": "پرندگان را نیز دسته جمعی مسخّر او کردیم (تا همراه او تسبیح خدا گویند)؛ و همه اینها بازگشت\u200cکننده به سوی او بودند!"
      },
      {
        "index": 20,
        "text": "و حکومت او را استحکام بخشیدیم، (هم) دانش به او دادیم و (هم) داوری عادلانه!"
      },
      {
        "index": 21,
        "text": "آیا داستان شاکیان هنگامی که از محراب (داوود) بالا رفتند به تو رسیده است؟!"
      },
      {
        "index": 22,
        "text": "در آن هنگام که (بی\u200cمقدمه) بر او وارد شدند و او از دیدن آنها وحشت کرد؛ گفتند: «نترس، دو نفر شاکی هستیم که یکی از ما بر دیگری ستم کرده؛ اکنون در میان ما بحق داوری کن و ستم روا مدار و ما را به راه راست هدایت کن!"
      },
      {
        "index": 23,
        "text": "این برادر من است؛ و او نود و نه میش دارد و من یکی بیش ندارم امّا او اصرار می\u200cکند که: این یکی را هم به من واگذار؛ و در سخن بر من غلبه کرده است!»"
      },
      {
        "index": 24,
        "text": "(داوود) گفت: «مسلّماً او با درخواست یک میش تو برای افزودن آن به میشهایش، بر تو ستم نموده؛ و بسیاری از شریکان (و دوستان) به یکدیگر ستم می\u200cکنند، مگر کسانی که ایمان آورده و اعمال صالح انجام داده\u200cاند؛ امّا عدّه آنان کم است!» داوود دانست که ما او را (با این ماجرا) آزموده\u200cایم، از این رو از پروردگارش طلب آمرزش نمود و به سجده افتاد و توبه کرد."
      },
      {
        "index": 25,
        "text": "ما این عمل را بر او بخشیدیم؛ و او نزد ما دارای مقامی والا و سرانجامی نیکوست!"
      },
      {
        "index": 26,
        "text": "ای داوود! ما تو را خلیفه و (نماینده خود) در زمین قرار دادیم؛ پس در میان مردم بحق داوری کن، و از هوای نفس پیروی مکن که تو را از راه خدا منحرف سازد؛ کسانی که از راه خدا گمراه شوند، عذاب شدیدی بخاطر فراموش کردن روز حساب دارند!"
      },
      {
        "index": 27,
        "text": "ما آسمان و زمین و آنچه را میان آنهاست بیهوده نیافریدیم؛ این گمان کافران است؛ وای بر کافران از آتش (دوزخ)!"
      },
      {
        "index": 28,
        "text": "آیا کسانی را که ایمان آورده و کارهای شایسته انجام داده\u200cاند همچون مفسدان در زمین قرار می\u200cدهیم، یا پرهیزگاران را همچون فاجران؟!"
      },
      {
        "index": 29,
        "text": "این کتابی است پربرکت که بر تو نازل کرده\u200cایم تا در آیات آن تدبّر کنند و خردمندان متذکّر شوند!"
      },
      {
        "index": 30,
        "text": "ما سلیمان را به داوود بخشیدیم؛ چه بنده خوبی! زیرا همواره به سوی خدا بازگشت می\u200cکرد (و به یاد او بود)!"
      },
      {
        "index": 31,
        "text": "به خاطر بیاور هنگامی را که عصرگاهان اسبان چابک تندرو را بر او عرضه داشتند،"
      },
      {
        "index": 32,
        "text": "گفت: «من این اسبان را بخاطر پروردگارم دوست دارم (و می\u200cخواهم از آنها در جهاد استفاده کنم»، او همچنان به آنها نگاه می\u200cکرد) تا از دیدگانش پنهان شدند."
      },
      {
        "index": 33,
        "text": "(آنها به قدری جالب بودند که گفت:) بار دیگر آنها را نزد من بازگردانید! و دست به ساقها و گردنهای آنها کشید (و آنها را نوازش داد)."
      },
      {
        "index": 34,
        "text": "ما سلیمان را آزمودیم و بر تخت او جسدی افکندیم؛ سپس او به درگاه خداوند توبه کرد."
      },
      {
        "index": 35,
        "text": "گفت: پروردگارا! مرا ببخش و حکومتی به من عطا کن که بعد از من سزاوار هیچ کس نباشد، که تو بسیار بخشنده\u200cای!"
      },
      {
        "index": 36,
        "text": "پس ما باد را مسخّر او ساختیم تا به فرمانش بنرمی حرکت کند و به هر جا او می\u200cخواهد برود!"
      },
      {
        "index": 37,
        "text": "و شیاطین را مسخّر او کردیم، هر بنّا و غوّاصی از آنها را!"
      },
      {
        "index": 38,
        "text": "و گروه دیگری (از شیاطین) را در غل و زنجیر (تحت سلطه او) قرار دادیم،"
      },
      {
        "index": 39,
        "text": "(و به او گفتیم:) این عطای ما است، به هر کس می\u200cخواهی (و صلاح می\u200cبینی) ببخش، و از هر کس می\u200cخواهی امساک کن، و حسابی بر تو نیست (تو امین هستی)!"
      },
      {
        "index": 40,
        "text": "و برای او [= سلیمان\u200c] نزد ما مقامی ارجمند و سرانجامی نیکوست!"
      },
      {
        "index": 41,
        "text": "و به خاطر بیاور بنده ما ایّوب را، هنگامی که پروردگارش را خواند (و گفت: پروردگارا!) شیطان مرا به رنج و عذاب افکنده است."
      },
      {
        "index": 42,
        "text": "(به او گفتیم:) پای خود را بر زمین بکوب! این چشمه آبی خنک برای شستشو و نوشیدن است!"
      },
      {
        "index": 43,
        "text": "و خانواده\u200cاش را به او بخشیدیم، و همانند آنها را بر آنان افزودیم، تا رحمتی از سوی ما باشد و تذکّری برای اندیشمندان."
      },
      {
        "index": 44,
        "text": "(و به او گفتیم:) بسته\u200cای از ساقه\u200cهای گندم (یا مانند آن) را برگیر و با آن (همسرت را) بزن و سوگند خود را مشکن! ما او را شکیبا یافتیم؛ چه بنده خوبی که بسیار بازگشت\u200cکننده (به سوی خدا) بود!"
      },
      {
        "index": 45,
        "text": "و به خاطر بیاور بندگان ما ابراهیم و اسحاق و یعقوب را، صاحبان دستها (ی نیرومند) و چشمها (ی بینا)!"
      },
      {
        "index": 46,
        "text": "ما آنها را با خلوص ویژه\u200cای خالص کردیم، و آن یادآوری سرای آخرت بود!"
      },
      {
        "index": 47,
        "text": "و آنها نزد ما از برگزیدگان و نیکانند!"
      },
      {
        "index": 48,
        "text": "و به خاطر بیاور «اسماعیل» و «الیسع» و «ذا الکفل» را که همه از نیکان بودند!"
      },
      {
        "index": 49,
        "text": "این یک یادآوری است، و برای پرهیزکاران فرجام نیکویی است:"
      },
      {
        "index": 50,
        "text": "باغهای جاویدان بهشتی که درهایش به روی آنان گشوده است،"
      },
      {
        "index": 51,
        "text": "در حالی که در آن بر تختها تکیه کرده\u200cاند و میوه\u200cهای بسیار و نوشیدنیها در اختیار آنان است!"
      },
      {
        "index": 52,
        "text": "و نزد آنان همسرانی است که تنها چشم به شوهرانشان دوخته\u200cاند، و همسن و سالند!"
      },
      {
        "index": 53,
        "text": "این همان است که برای روز حساب به شما وعده داده می\u200cشود (وعده\u200cای تخلّف ناپذیر)!"
      },
      {
        "index": 54,
        "text": "این روزی ما است که هرگز آن را پایانی نیست!"
      },
      {
        "index": 55,
        "text": "این (پاداش پرهیزگاران است)، و برای طغیانگران بدترین محل بازگشت است:"
      },
      {
        "index": 56,
        "text": "دوزخ، که در آن وارد می\u200cشوند؛ و چه بستر بدی است!"
      },
      {
        "index": 57,
        "text": "این نوشابه «حمیم» و «غسّاق» است [= دو مایع سوزان و تیره رنگ\u200c] که باید از آن بچشند!"
      },
      {
        "index": 58,
        "text": "و جز اینها کیفرهای دیگری همانند آن دارند!"
      },
      {
        "index": 59,
        "text": "(به آنان گفته می\u200cشود:) این گروهی است که همراه شما وارد دوزخ می\u200cشوند (اینها همان سران گمراهیند)؛ خوشامد بر آنها مباد، همگی در آتش خواهند سوخت!"
      },
      {
        "index": 60,
        "text": "آنها (به رؤسای خود) می\u200cگویند: «بلکه خوشامد بر شما مباد که این عذاب را شما برای ما فراهم ساختید! چه بد قرارگاهی است اینجا!»"
      },
      {
        "index": 61,
        "text": "(سپس) می\u200cگویند: «پروردگارا! هر کس این عذاب را برای ما فراهم ساخته، عذابی مضاعف در آتش بر او بیفزا!»"
      },
      {
        "index": 62,
        "text": "آنها می\u200cگویند: «چرا مردانی را که ما از اشرار می\u200cشمردیم (در اینجا، در آتش دوزخ) نمی\u200cبینیم؟!"
      },
      {
        "index": 63,
        "text": "آیا ما آنان را به مسخره گرفتیم یا (به اندازه\u200cای حقیرند که) چشمها آنها را نمی\u200cبیند؟!"
      },
      {
        "index": 64,
        "text": "این یک واقعیت است گفتگوهای خصمانه دوزخیان!"
      },
      {
        "index": 65,
        "text": "بگو: «من تنها یک بیم\u200cدهنده\u200cام؛ و هیچ معبودی جز خداوند یگانه قهّار نیست!"
      },
      {
        "index": 66,
        "text": "پروردگار آسمانها و زمین و آنچه میان آن دو است، پروردگار عزیز و غفّار!»"
      },
      {
        "index": 67,
        "text": "بگو: «این خبری بزرگ است،"
      },
      {
        "index": 68,
        "text": "که شما از آن روی\u200cگردانید!"
      },
      {
        "index": 69,
        "text": "من از ملأ اعلی (و فرشتگان عالم بالا) به هنگامی که (درباره آفرینش آدم) مخاصمه می\u200cکردند خبر ندارم!"
      },
      {
        "index": 70,
        "text": "تنها چیزی که به من وحی می\u200cشود این است که من انذارکننده آشکاری هستم!»"
      },
      {
        "index": 71,
        "text": "و به خاطر بیاور هنگامی را که پروردگارت به فرشتگان گفت: «من بشری را از گل می\u200cآفرینم!"
      },
      {
        "index": 72,
        "text": "هنگامی که آن را نظام بخشیدم و از روح خود در آن دمیدم، برای او به سجده افتید!»"
      },
      {
        "index": 73,
        "text": "در آن هنگام همه فرشتگان سجده کردند،"
      },
      {
        "index": 74,
        "text": "جز ابلیس که تکبّر ورزید و از کافران بود!"
      },
      {
        "index": 75,
        "text": "گفت: «ای ابلیس! چه چیز مانع تو شد که بر مخلوقی که با قدرت خود او را آفریدم سجده کنی؟! آیا تکبّر کردی یا از برترینها بودی؟! (برتر از اینکه فرمان سجود به تو داده شود!)»"
      },
      {
        "index": 76,
        "text": "گفت: «من از او بهترم؛ مرا از آتش آفریده\u200cای و او را از گل!»"
      },
      {
        "index": 77,
        "text": "فرمود: «از آسمانها (و صفوف ملائکه) خارج شو، که تو رانده درگاه منی!"
      },
      {
        "index": 78,
        "text": "و مسلّماً لعنت من بر تو تا روز قیامت خواهد بود!"
      },
      {
        "index": 79,
        "text": "گفت: «پروردگارا! مرا تا روزی که انسانها برانگیخته می\u200cشوند مهلت ده!»"
      },
      {
        "index": 80,
        "text": "فرمود: «تو از مهلت داده\u200cشدگانی،"
      },
      {
        "index": 81,
        "text": "ولی تا روز و زمان معیّن!»"
      },
      {
        "index": 82,
        "text": "گفت: «به عزّتت سوگند، همه آنان را گمراه خواهم کرد،"
      },
      {
        "index": 83,
        "text": "مگر بندگان خالص تو، از میان آنها!»"
      },
      {
        "index": 84,
        "text": "فرمود: «به حق سوگند، و حق می\u200cگویم،"
      },
      {
        "index": 85,
        "text": "که جهنّم را از تو و هر کدام از آنان که از تو پیروی کند، پر خواهم کرد!»"
      },
      {
        "index": 86,
        "text": "(ای پیامبر!) بگو: «من برای دعوت نبوّت هیچ پاداشی از شما نمی\u200cطلبم، و من از متکلّفین نیستم! (سخنانم روشن و همراه با دلیل است!)»"
      },
      {
        "index": 87,
        "text": "این (قرآن) تذکّری برای همه جهانیان است؛"
      },
      {
        "index": 88,
        "text": "و خبر آن را بعد از مدّتی می\u200cشنوید!"
      }
    ],
    "index": 38
  },
  {
    "aya": [
      {
        "index": 1,
        "text": "این کتابی است که از سوی خداوند عزیز و حکیم نازل شده است."
      },
      {
        "index": 2,
        "text": "ما این کتاب را بحقّ بر تو نازل کردیم؛ پس خدا را پرستش کن و دین خود را برای او خالص گردان!"
      },
      {
        "index": 3,
        "text": "آگاه باشید که دین خالص از آن خداست، و آنها که غیر خدا را اولیای خود قرار دادند و دلیلشان این بود که: «اینها را نمی\u200cپرستیم مگر بخاطر اینکه ما را به خداوند نزدیک کنند»، خداوند روز قیامت میان آنان در آنچه اختلاف داشتند داوری می\u200cکند؛ خداوند آن کس را که دروغگو و کفران\u200cکننده است هرگز هدایت نمی\u200cکند!"
      },
      {
        "index": 4,
        "text": "اگر (بفرض محال) خدا می\u200cخواست فرزندی انتخاب کند، از میان مخلوقاتش آنچه را می\u200cخواست برمیگزید؛ منزّه است (از اینکه فرزندی داشته باشد)! او خداوند یکتای پیروز است!"
      },
      {
        "index": 5,
        "text": "آسمانها و زمین را بحقّ آفرید؛ شب را بر روز می\u200cپیچد و روز را بر شب؛ و خورشید و ماه را مسخّر فرمان خویش قرار داد؛ هر کدام تا سرآمد معیّنی به حرکت خود ادامه می\u200cدهند؛ آگاه باشید که او قادر و آمرزنده است!"
      },
      {
        "index": 6,
        "text": "او شما را از یک نفس آفرید، و همسرش را از (باقیمانده گِل) او خلق کرد؛ و برای شما هشت زوج از چهارپایان ایجاد کرد؛ او شما را در شکم مادرانتان آفرینشی بعد از آفرینش دیگر، در میان تاریکیهای سه گانه، می\u200cبخشد! این است خداوند، پروردگار شما که حکومت (عالم هستی) از آن اوست؛ هیچ معبودی جز او نیست؛ پس چگونه از راه حق منحرف می\u200cشوید؟!"
      },
      {
        "index": 7,
        "text": "اگر کفران کنید، خداوند از شما بی\u200cنیاز است و هرگز کفران را برای بندگانش نمی پسندد؛ و اگر شکر او را بجا آورید آن را برای شما می\u200cپسندد! و هیچ گنهکاری گناه دیگری را بر دوش نمی\u200cکشد! سپس بازگشت همه شما به سوی پروردگارتان است، و شما را از آنچه انجام می\u200cدادید آگاه می\u200cسازد؛ چرا که او به آنچه در سینه\u200cهاست آگاه است!"
      },
      {
        "index": 8,
        "text": "هنگامی که انسان را زیانی رسد، پروردگار خود را می\u200cخواند و بسوی او باز می گردد؛ امّا هنگامی که نعمتی از خود به او عطا کند، آنچه را به خاطر آن قبلاً خدا را می خواند از یاد می\u200cبرد و برای خداوند همتایانی قرارمی\u200cدهد تا مردم را از راه او منحرف سازد؛ بگو: «چند روزی از کفرت بهره\u200cگیر که از دوزخیانی!»"
      },
      {
        "index": 9,
        "text": "(آیا چنین کسی با ارزش است) یا کسی که در ساعات شب به عبادت مشغول است و در حال سجده و قیام، از عذاب آخرت می\u200cترسد و به رحمت پروردگارش امیدوار است؟! بگو: «آیا کسانی که می\u200cدانند با کسانی که نمی\u200cدانند یکسانند؟! تنها خردمندان متذکّر می\u200cشوند!»"
      },
      {
        "index": 10,
        "text": "بگو: «ای بندگان من که ایمان آورده\u200cاید! از (مخالفت) پروردگارتان بپرهیزید! برای کسانی که در این دنیا نیکی کرده\u200cاند پاداش نیکی است! و زمین خدا وسیع است، (اگر تحت فشار سران کفر بودید مهاجرت کنید) که صابران اجر و پاداش خود را بی\u200cحساب دریافت می\u200cدارند!"
      },
      {
        "index": 11,
        "text": "بگو: «من مأمورم که خدا را پرستش کنم در حالی که دینم را برای او خالص کرده باشم،"
      },
      {
        "index": 12,
        "text": "و مأمورم که نخستین مسلمان باشم!"
      },
      {
        "index": 13,
        "text": "بگو: «من اگر نافرمانی پروردگارم کنم، از عذاب روز بزرگ (قیامت) می\u200cترسم!»"
      },
      {
        "index": 14,
        "text": "بگو: «من تنها خدا را می\u200cپرستم در حالی که دینم را برای او خالص می\u200cکنم."
      },
      {
        "index": 15,
        "text": "شما هر چه را جز او می\u200cخواهید بپرستید!» بگو: «زیانکاران واقعی آنانند که سرمایه وجود خویش و بستگانشان را در روز قیامت از دست داده\u200cاند! آگاه باشید زیان آشکار همین است!»"
      },
      {
        "index": 16,
        "text": "برای آنان از بالای سرشان سایبانهایی از آتش، و در زیر پایشان نیز سایبانهایی از آتش است؛ این چیزی است که خداوند با آن بندگانش را می\u200cترساند! ای بندگان من! از نافرمانی من بپرهیزید!"
      },
      {
        "index": 17,
        "text": "و کسانی که از عبادت طاغوت پرهیز کردند و به سوی خداوند بازگشتند، بشارت از آن آنهاست؛ پس بندگان مرا بشارت ده!"
      },
      {
        "index": 18,
        "text": "همان کسانی که سخنان را می\u200cشنوند و از نیکوترین آنها پیروی می\u200cکنند؛ آنان کسانی هستند که خدا هدایتشان کرده، و آنها خردمندانند."
      },
      {
        "index": 19,
        "text": "آیا تو می\u200cتوانی کسی را که فرمان عذاب درباره او قطعی شده رهایی بخشی؟! آیا تو میتوانی کسی را که در درون آتش است برگیری و نجات دهی؟!"
      },
      {
        "index": 20,
        "text": "ولی آنها که تقوای الهی پیشه کردند، غرفه\u200cهایی در بهشت دارند که بر فراز آنها غرفه\u200cهای دیگری بنا شده و از زیر آنها نهرها جاری است این وعده الهی است، و خداوند در وعده خود تخلّف نمی\u200cکند!"
      },
      {
        "index": 21,
        "text": "آیا ندیدی که خداوند از آسمان آبی فرستاد و آن را بصورت چشمه\u200cهایی در زمین وارد نمود، سپس با آن زراعتی را خارج می\u200cسازد که رنگهای مختلف دارد؛ بعد آن گیاه خشک می\u200cشود، بگونه\u200cای که آن را زرد و بی\u200cروح می\u200cبینی؛ سپس آن را در هم می\u200cشکند و خرد می\u200cکند؛ در این مثال تذکّری است برای خردمندان (از ناپایداری دنیا)!"
      },
      {
        "index": 22,
        "text": "آیا کسی که خدا سینه\u200cاش را برای اسلام گشاده است و بر فراز مرکبی از نور الهی قرار گرفته (همچون کوردلان گمراه است؟!) وای بر آنان که قلبهایی سخت در برابر ذکر خدا دارند! آنها در گمراهی آشکاری هستند!"
      },
      {
        "index": 23,
        "text": "خداوند بهترین سخن را نازل کرده، کتابی که آیاتش (در لطف و زیبایی و عمق و محتوا) همانند یکدیگر است؛ آیاتی مکرّر دارد (با تکراری شوق\u200cانگیز) که از شنیدن آیاتش لرزه بر اندام کسانی که از پروردگارشان می\u200cترسند می\u200cافتد؛ سپس برون و درونشان نرم و متوجّه ذکر خدا می\u200cشود؛ این هدایت الهی است که هر کس را بخواهد با آن راهنمایی می\u200cکند؛ و هر کس را خداوند گمراه سازد، راهنمایی برای او نخواهد بود!"
      },
      {
        "index": 24,
        "text": "آیا کسی که با صورت خود عذاب دردناک (الهی) را در روز قیامت دور می\u200cسازد (همانند کسی است که هرگز آتش دوزخ به او نمی\u200cرسد)؟! و به ظالمان گفته می شود: «بچشید آنچه را به دست می\u200cآوردید (و انجام می\u200cدادید)!»"
      },
      {
        "index": 25,
        "text": "کسانی که قبل از آنها بودند نیز (آیات ما را) تکذیب نمودند، و عذاب (الهی) از جایی که فکر نمی\u200cکردند به سراغشان آمد!"
      },
      {
        "index": 26,
        "text": "پس خداوند خواری را در زندگی این دنیا به آنها چشانید، و عذاب آخرت شدیدتر است اگر می\u200cدانستند."
      },
      {
        "index": 27,
        "text": "ما برای مردم در این قرآن از هر نوع مثَلی زدیم، شاید متذکّر شوند."
      },
      {
        "index": 28,
        "text": "قرآنی است فصیح و خالی از هر گونه کجی و نادرستی، شاید آنان پرهیزگاری پیشه کنند!"
      },
      {
        "index": 29,
        "text": "خداوند مثالی زده است: مردی را که مملوک شریکانی است که درباره او پیوسته با هم به مشاجره مشغولند، و مردی که تنها تسلیم یک نفر است؛ آیا این دو یکسانند؟! حمد، مخصوص خداست، ولی بیشتر آنان نمی\u200cدانند."
      },
      {
        "index": 30,
        "text": "تو می\u200cمیری و آنها نیز خواهند مرد!"
      },
      {
        "index": 31,
        "text": "سپس شما روز قیامت نزد پروردگارتان مخاصمه می\u200cکنید."
      },
      {
        "index": 32,
        "text": "پس چه کسی ستمکارتر است از آن کسی که بر خدا دروغ ببندد و سخن راست را هنگامی که به سراغ او آمده تکذیب کند؟! آیا در جهنّم جایگاهی برای کافران نیست؟!"
      },
      {
        "index": 33,
        "text": "امّا کسی که سخن راست بیاورد و کسی که آن را تصدیق کند، آنان پرهیزگارانند!"
      },
      {
        "index": 34,
        "text": "آنچه بخواهند نزد پروردگارشان برای آنان موجود است؛ و این است جزای نیکوکاران!"
      },
      {
        "index": 35,
        "text": "تا خداوند بدترین اعمالی را که انجام داده\u200cاند (در سایه ایمان و صداقت آنها) بیامرزد، و آنها را به بهترین اعمالی که انجام می\u200cدادند پاداش دهد!"
      },
      {
        "index": 36,
        "text": "آیا خداوند برای (نجات و دفاع از) بنده\u200cاش کافی نیست؟! امّا آنها تو را از غیر او می\u200cترسانند. و هر کس را خداوند گمراه کند، هیچ هدایت\u200cکننده\u200cای ندارد!"
      },
      {
        "index": 37,
        "text": "و هر کس را خدا هدایت کند، هیچ گمراه\u200cکننده\u200cای نخواهد داشت آیا خداوند توانا و دارای مجازات نیست؟!"
      },
      {
        "index": 38,
        "text": "و اگر از آنها بپرسی: «چه کسی آسمانها و زمین را آفریده؟» حتماً می\u200cگویند: «خدا!» بگو: «آیا هیچ درباره معبودانی که غیر از خدا می\u200cخوانید اندیشه می\u200cکنید که اگر خدا زیانی برای من بخواهد، آیا آنها می\u200cتوانند گزند او را برطرف سازند؟! و یا اگر رحمتی برای من بخواهد، آیا آنها می\u200cتوانند جلو رحمت او را بگیرند؟!» بگو: «خدا مرا کافی است؛ و همه متوکّلان تنها بر او توکّل می\u200cکنند!»"
      },
      {
        "index": 39,
        "text": "بگو: «ای قوم من! شما هر چه در توان دارید انجام دهید، من نیز به وظیفه خود عمل می\u200cکنم؛ امّا بزودی خواهید دانست..."
      },
      {
        "index": 40,
        "text": "چه کسی عذاب خوارکننده\u200cای (در دنیا) به سراغش می\u200cآید، و (سپس) عذابی جاویدان (در آخرت) بر او وارد می\u200cگردد!»"
      },
      {
        "index": 41,
        "text": "ما این کتاب (آسمانی) را برای مردم بحق بر تو نازل کردیم؛ هر کس هدایت را پذیرد به نفع خود اوست؛ و هر کس گمراهی را برگزیند، تنها به زیان خود گمراه می\u200cگردد؛ و تو مأمور اجبار آنها به هدایت نیستی."
      },
      {
        "index": 42,
        "text": "خداوند ارواح را به هنگام مرگ قبض می\u200cکند، و ارواحی را که نمرده\u200cاند نیز به هنگام خواب می\u200cگیرد؛ سپس ارواح کسانی که فرمان مرگشان را صادر کرده نگه می\u200cدارد و ارواح دیگری را (که باید زنده بمانند) بازمی\u200cگرداند تا سرآمدی معیّن؛ در این امر نشانه\u200cهای روشنی است برای کسانی که اندیشه می\u200cکنند!"
      },
      {
        "index": 43,
        "text": "آیا آنان غیر از خدا شفیعانی گرفته\u200cاند؟! به آنان بگو: «آیا (از آنها شفاعت می\u200cطلبید) هر چند مالک چیزی نباشند و درک و شعوری برای آنها نباشد؟!»"
      },
      {
        "index": 44,
        "text": "بگو: «تمام شفاعت از آن خداست، (زیرا) حاکمیّت آسمانها و زمین از آن اوست و سپس همه شما را به سوی او بازمی\u200cگردانند!»"
      },
      {
        "index": 45,
        "text": "هنگامی که خداوند به یگانگی یاد می\u200cشود، دلهای کسانی که به آخرت ایمان ندارند مشمئزّ (و متنفّر) می\u200cگردد؛ امّا هنگامی که از معبودهای دیگر یاد می\u200cشود، آنان خوشحال می\u200cشوند."
      },
      {
        "index": 46,
        "text": "بگو: «خداوندا! ای آفریننده آسمانها و زمین، و آگاه از اسرار نهان و آشکار، تو در میان بندگانت در آنچه اختلاف داشتند داوری خواهی کرد!»"
      },
      {
        "index": 47,
        "text": "اگر ستمکاران تمام آنچه را روی زمین است مالک باشند و همانند آن بر آن افزوده شود، حاضرند همه را فدا کنند تا از عذاب شدید روز قیامت رهایی یابند؛ و از سوی خدا برای آنها اموری ظاهر می\u200cشود که هرگز گمان نمی\u200cکردند!"
      },
      {
        "index": 48,
        "text": "در آن روز اعمال بدی را که انجام داده\u200cاند برای آنها آشکار می\u200cشود، و آنچه را استهزا می\u200cکردند بر آنها واقع می\u200cگردد."
      },
      {
        "index": 49,
        "text": "هنگامی که انسان را زیانی رسد، ما را (برای حلّ مشکلش) می\u200cخواند؛ سپس هنگامی که از جانب خود به او نعمتی دهیم، می\u200cگوید: «این نعمت را بخاطر کاردانی خودم به من داده\u200cاند»؛ ولی این وسیله آزمایش (آنها) است، امّا بیشترشان نمی\u200cدانند."
      },
      {
        "index": 50,
        "text": "این سخن را کسانی که قبل از آنها بودند نیز گفتند، ولی آنچه را به دست می\u200cآوردند برای آنها سودی نداشت!"
      },
      {
        "index": 51,
        "text": "سپس بدیهای اعمالشان به آنها رسید؛ و ظالمان این گروه [= اهل مکّه\u200c] نیز بزودی گرفتار بدیهای اعمالی که انجام داده\u200cاند خواهند شد، و هرگز نمی\u200cتوانند از چنگال عذاب الهی بگریزند."
      },
      {
        "index": 52,
        "text": "آیا آنها ندانستند که خداوند روزی را برای هر کس بخواهد گسترده یا تنگ می\u200cسازد؟! در این، آیات و نشانه\u200cهایی است برای گروهی که ایمان می\u200cآورند."
      },
      {
        "index": 53,
        "text": "بگو: «ای بندگان من که بر خود اسراف و ستم کرده\u200cاید! از رحمت خداوند نومید نشوید که خدا همه گناهان را می\u200cآمرزد، زیرا او بسیار آمرزنده و مهربان است."
      },
      {
        "index": 54,
        "text": "و به درگاه پروردگارتان بازگردید و در برابر او تسلیم شوید، پیش از آنکه عذاب به سراغ شما آید، سپس از سوی هیچ کس یاری نشوید!"
      },
      {
        "index": 55,
        "text": "و از بهترین دستورهائی که از سوی پروردگارتان بر شما نازل شده پیروی کنید پیش از آنکه عذاب (الهی) ناگهان به سراغ شما آید در حالی که از آن خبر ندارید!»"
      },
      {
        "index": 56,
        "text": "(این دستورها برای آن است که) مبادا کسی روز قیامت بگوید: «افسوس بر من از کوتاهیهایی که در اطاعت فرمان خدا کردم و از مسخره\u200cکنندگان (آیات او) بودم!»"
      },
      {
        "index": 57,
        "text": "یا بگوید: «اگر خداوند مرا هدایت می\u200cکرد، از پرهیزگاران بودم!»"
      },
      {
        "index": 58,
        "text": "یا هنگامی که عذاب را می\u200cبیند بگوید: «ای کاش بار دیگر (به دنیا) بازمی\u200cگشتم و از نیکوکاران بودم!»"
      },
      {
        "index": 59,
        "text": "آری، آیات من به سراغ تو آمد، امّا آن را تکذیب کردی و تکبّر نمودی و از کافران بودی!"
      },
      {
        "index": 60,
        "text": "و روز قیامت کسانی را که بر خدا دروغ بستند می\u200cبینی که صورتهایشان سیاه است؛ آیا در جهنّم جایگاهی برای متکبّران نیست؟!"
      },
      {
        "index": 61,
        "text": "و خداوند کسانی را که تقوا پیشه کردند با رستگاری رهایی می\u200cبخشد؛ هیچ بدی به آنان نمی\u200cرسد و هرگز غمگین نخواهند شد."
      },
      {
        "index": 62,
        "text": "خداوند آفریدگار همه چیز است و حافظ و ناظر بر همه اشیا است."
      },
      {
        "index": 63,
        "text": "کلیدهای آسمانها و زمین از آن اوست؛ و کسانی که به آیات خداوند کافر شدند زیانکارانند."
      },
      {
        "index": 64,
        "text": "بگو: «آیا به من دستور می\u200cدهید که غیر خدا را بپرستم ای جاهلان؟!»"
      },
      {
        "index": 65,
        "text": "به تو و همه پیامبران پیشین وحی شده که اگر مشرک شوی، تمام اعمالت تباه می\u200cشود و از زیانکاران خواهی بود!"
      },
      {
        "index": 66,
        "text": "بلکه تنها خداوند را عبادت کن و از شکرگزاران باش!"
      },
      {
        "index": 67,
        "text": "آنها خدا را آن گونه که شایسته است نشناختند، در حالی که تمام زمین در روز قیامت در قبضه اوست و آسمانها پیچیده در دست او؛ خداوند منزّه و بلندمقام است از شریکیهایی که برای او می\u200cپندارند"
      },
      {
        "index": 68,
        "text": "و در «صور» دمیده می\u200cشود، پس همه کسانی که در آسمانها و زمینند می\u200cمیرند، مگر کسانی که خدا بخواهد؛ سپس بار دیگر در «صور» دمیده می\u200cشود، ناگهان همگی به پا می\u200cخیزند و در انتظار (حساب و جزا) هستند."
      },
      {
        "index": 69,
        "text": "و زمین (در آن روز) به نور پروردگارش روشن می\u200cشود، و نامه\u200cهای اعمال را پیش می\u200cنهند و پیامبران و گواهان را حاضر می\u200cسازند، و میان آنها بحق داوری می\u200cشود و به آنان ستم نخواهد شد!"
      },
      {
        "index": 70,
        "text": "و به هر کس آنچه انجام داده است بی\u200cکم و کاست داده می\u200cشود؛ و او نسبت به آنچه انجام می\u200cدادند از همه آگاهتر است."
      },
      {
        "index": 71,
        "text": "و کسانی که کافر شدند گروه گروه به سوی جهنّم رانده می\u200cشوند؛ وقتی به دوزخ می\u200cرسند، درهای آن گشوده می\u200cشود و نگهبانان دوزخ به آنها می\u200cگویند: «آیا رسولانی از میان شما به سویتان نیامدند که آیات پروردگارتان را برای شما بخوانند و از ملاقات این روز شما را بر حذر دارند؟!» می\u200cگویند: «آری، (پیامبران آمدند و آیات الهی را بر ما خواندند، و ما مخالفت کردیم!) ولی فرمان عذاب الهی بر کافران مسلّم شده است."
      },
      {
        "index": 72,
        "text": "به آنان گفته می\u200cشود: «از درهای جهنّم وارد شوید، جاودانه در آن بمانید؛ چه بد جایگاهی است جایگاه متکبّران!»"
      },
      {
        "index": 73,
        "text": "و کسانی که تقوای الهی پیشه کردند گروه گروه به سوی بهشت برده می\u200cشوند؛ هنگامی که به آن می\u200cرسند درهای بهشت گشوده می\u200cشود و نگهبانان به آنان می\u200cگویند: «سلام بر شما! گوارایتان باد این نعمتها! داخل بهشت شوید و جاودانه بمانید!»"
      },
      {
        "index": 74,
        "text": "آنها می\u200cگویند: «حمد و ستایش مخصوص خداوندی است که به وعده خویش درباره ما وفا کرد و زمین (بهشت) را میراث ما قرار داد که هر جا را بخواهیم منزلگاه خود قرار دهیم؛ چه نیکوست پاداش عمل کنندگان!»"
      },
      {
        "index": 75,
        "text": "(در آن روز) فرشتگان را می\u200cبینی که بر گرد عرش خدا حلقه زده\u200cاند و با ستایش پروردگارشان تسبیح می\u200cگویند؛ و در میان بندگان بحق داوری می\u200cشود؛ و (سرانجام) گفته خواهد شد: «حمد مخصوص خدا پروردگار جهانیان است!»"
      }
    ],
    "index": 39
  },
  {
    "aya": [
      {
        "index": 1,
        "text": "حم."
      },
      {
        "index": 2,
        "text": "این کتابی است که از سوی خداوند قادر و دانا نازل شده است."
      },
      {
        "index": 3,
        "text": "خداوندی که آمرزنده گناه، پذیرنده توبه، دارای مجازات سخت، و صاحب نعمت فراوان است؛ هیچ معبودی جز او نیست؛ و بازگشت (همه شما) تنها بسوی اوست."
      },
      {
        "index": 4,
        "text": "تنها کسانی در آیات ما مجادله می\u200cکنند که (از روی عناد) کافر شده\u200cاند؛ پس مبادا رفت و آمد آنان در شهرها (و قدرت\u200cنمایی آنان) تو را بفریبد!"
      },
      {
        "index": 5,
        "text": "پیش از آنها قوم نوح و اقوامی که بعد از ایشان بودند (پیامبرانشان را) تکذیب کردند؛ و هر امّتی در پی آن بود که توطئه کند و پیامبرش را بگیرد (و آزار دهد)، و برای محو حق به مجادله باطل دست زدند؛ امّا من آنها را گرفتم (و سخت مجازات کردم)؛ ببین که مجازات من چگونه بود!"
      },
      {
        "index": 6,
        "text": "و این گونه فرمان پروردگارت درباره کسانی که کافر شدند مسلّم شده که آنها همه اهل آتشند!"
      },
      {
        "index": 7,
        "text": "فرشتگانی که حاملان عرشند و آنها که گرداگرد آن (طواف می\u200cکنند) تسبیح و حمد پروردگارشان را می\u200cگویند و به او ایمان دارند و برای مؤمنان استغفار می\u200cکنند (و می گویند:) پروردگارا! رحمت و علم تو همه چیز را فراگرفته است؛ پس کسانی را که توبه کرده و راه تو را پیروی می\u200cکنند بیامرز، و آنان را از عذاب دوزخ نگاه دار!"
      },
      {
        "index": 8,
        "text": "پروردگارا! آنها را در باغهای جاویدان بهشت که به آنها وعده فرموده\u200cای وارد کن، همچنین از پدران و همسران و فرزندانشان هر کدام که صالح بودند، که تو توانا و حکیمی!"
      },
      {
        "index": 9,
        "text": "و آنان را از بدیها نگاه دار، و هر کس را که در آن روز از بدیها نگاه داری، مشمول رحمتت ساخته\u200cای؛ و این است همان رستگاری عظیم!"
      },
      {
        "index": 10,
        "text": "کسانی را که کافر شدند روز قیامت صدا می\u200cزنند که عداوت و خشم خداوند نسبت به شما از عداوت و خشم خودتان نسبت به خودتان بیشتر است، چرا که بسوی ایمان دعوت می\u200cشدید، ولی انکار می\u200cکردید!"
      },
      {
        "index": 11,
        "text": "آنها می\u200cگویند: «پروردگارا! ما را دو بار میراندی و دو بار زنده کردی؛ اکنون به گناهان خود معترفیم؛ آیا راهی برای خارج شدن (از دوزخ) وجود دارد؟»"
      },
      {
        "index": 12,
        "text": "این بخاطر آن است که وقتی خداوند به یگانگی خوانده می\u200cشد انکار می\u200cکردید، و اگر برای او همتایی می\u200cپنداشتند ایمان می\u200cآوردید؛ اکنون داوری مخصوص خداوند بلندمرتبه و بزرگ است (و شما را مطابق عدل خود کیفر می\u200cدهد)."
      },
      {
        "index": 13,
        "text": "او کسی است که آیات خود را به شما نشان می\u200cدهد و از آسمان برای شما روزی (با ارزشی) می\u200cفرستد؛ تنها کسانی متذکّر این حقایق می\u200cشوند که بسوی خدا باز می\u200cگردند."
      },
      {
        "index": 14,
        "text": "(تنها) خدا را بخوانید و دین خود را برای او خالص کنید، هرچند کافران ناخشنود باشند!"
      },
      {
        "index": 15,
        "text": "او درجات (بندگان صالح) را بالا می\u200cبرد، او صاحب عرش است، روح (مقدّس) را به فرمانش بر هر کس از بندگانش که بخواهد القاء می\u200cکند تا (مردم را) از روز ملاقات [= روز رستاخیز] بیم دهد!"
      },
      {
        "index": 16,
        "text": "روزی که همه آنان آشکار می\u200cشوند و چیزی از آنها بر خدا پنهان نخواهد ماند؛ (و گفته می\u200cشود:) حکومت امروز برای کیست؟ برای خداوند یکتای قهّار است!"
      },
      {
        "index": 17,
        "text": "امروز هر کس در برابر کاری که انجام داده است پاداش داده می\u200cشود؛ امروز هیچ ظلمی نیست؛ خداوند سریع الحساب است!"
      },
      {
        "index": 18,
        "text": "و آنها را از روز نزدیک بترسان، هنگامی که از شدّت وحشت دلها به گلوگاه می\u200cرسد و تمامی وجود آنها مملوّ از اندوه می\u200cگردد؛ برای ستمکاران دوستی وجود ندارد، و نه شفاعت کننده\u200cای که شفاعتش پذیرفته شود."
      },
      {
        "index": 19,
        "text": "او چشمهایی را که به خیانت می\u200cگردد و آنچه را سینه\u200cها پنهان می\u200cدارند، می\u200cداند."
      },
      {
        "index": 20,
        "text": "خداوند بحقّ داوری می\u200cکند، و معبودهایی را که غیر از او می\u200cخوانند هیچ گونه داوری ندارند؛ خداوند شنوا و بیناست!"
      },
      {
        "index": 21,
        "text": "آیا آنها روی زمین سیر نکردند تا ببینند عاقبت کسانی که پیش از آنان بودند چگونه بود؟! آنها در قدرت و ایجاد آثار مهمّ در زمین از اینها برتر بودند؛ ولی خداوند ایشان را به گناهانشان گرفت، و در برابر عذاب او مدافعی نداشتند!"
      },
      {
        "index": 22,
        "text": "این برای آن بود که پیامبرانشان پیوسته با دلایل روشن به سراغشان می\u200cآمدند، ولی آنها انکار می\u200cکردند؛ خداوند هم آنان را گرفت (و کیفر داد) که او قوّی و مجازاتش شدید است!"
      },
      {
        "index": 23,
        "text": "ما موسی را با آیات خود و دلیل روشن فرستادیم..."
      },
      {
        "index": 24,
        "text": "بسوی فرعون و هامان و قارون؛ ولی آنها گفتند: «او ساحری بسیار دروغگو است!»"
      },
      {
        "index": 25,
        "text": "و هنگامی که حقّ را از سوی ما برای آنها آورد، گفتند: «پسران کسانی را که با موسی ایمان آورده\u200cاند بکشید و زنانشان را (برای اسارت و خدمت) زنده بگذارید!» امّا نقشه کافران جز در گمراهی نیست (و نقش بر آب می\u200cشود)."
      },
      {
        "index": 26,
        "text": "و فرعون گفت: «بگذارید موسی را بکشم، و او پروردگارش را بخواند (تا نجاتش دهد)! زیرا من می\u200cترسم که آیین شما را دگرگون سازد، و یا در این سرزمین فساد بر پا کند!»"
      },
      {
        "index": 27,
        "text": "موسی گفت: «من به پروردگارم و پروردگار شما پناه می\u200cبرم از هر متکبّری که به روز حساب ایمان نمی\u200cآورد!»"
      },
      {
        "index": 28,
        "text": "و مرد مؤمنی از آل فرعون که ایمان خود را پنهان می\u200cداشت گفت: «آیا می\u200cخواهید مردی را بکشید بخاطر اینکه می\u200cگوید: پروردگار من «اللّه» است، در حالی که دلایل روشنی از سوی پروردگارتان برای شما آورده است؟! اگر دروغگو باشد، دروغش دامن خودش را خواهد گرفت؛ و اگر راستگو باشد، (لااقل) بعضی از عذابهایی را که وعده می\u200cدهد به شما خواهد رسید؛ خداوند کسی را که اسرافکار و بسیار دروغگوست هدایت نمی\u200cکند."
      },
      {
        "index": 29,
        "text": "ای قوم من! امروز حکومت از آن شماست و در این سرزمین پیروزید؛ اگر عذاب خدا به سراغ ما آید، چه کسی ما را یاری خواهد کرد؟!» فرعون گفت: «من جز آنچه را معتقدم به شما ارائه نمی\u200cدهم، و شما را جز به راه صحیح راهنمایی نمی\u200cکنم! (دستور، همان قتل موسی است!)»"
      },
      {
        "index": 30,
        "text": "آن مرد باایمان گفت: «ای قوم من! من بر شما از روزی همانند روز (عذاب) اقوام پیشین بیمناکم!"
      },
      {
        "index": 31,
        "text": "و از عادتی همچون عادت قوم نوح و عاد و ثمود و کسانی که بعد از آنان بودند (از شرک و کفر و طغیان) می\u200cترسم؛ و خداوند ظلم و ستمی بر بندگانش نمی\u200cخواهد."
      },
      {
        "index": 32,
        "text": "ای قوم من! من بر شما از روزی که مردم یکدیگر را صدا می\u200cزنند (و از هم یاری می\u200cطلبند و صدایشان به جایی نمی\u200cرسد) بیمناکم!"
      },
      {
        "index": 33,
        "text": "همان روزی که روی می\u200cگردانید و فرار می\u200cکنید؛ امّا هیچ پناهگاهی در برابر عذاب خداوند برای شما نیست؛ و هر کس را خداوند (بخاطر اعمالش) گمراه سازد، هدایت\u200cکننده\u200cای برای او نیست!"
      },
      {
        "index": 34,
        "text": "پیش از این یوسف دلایل روشن برای شما آورد، ولی شما همچنان در آنچه او برای شما آورده بود تردید داشتید؛ تا زمانی که از دنیا رفت، گفتید: هرگز خداوند بعد از او پیامبری مبعوث نخواهد کرد! این گونه خداوند هر اسرافکار تردیدکننده\u200cای را گمراه می\u200cسازد!"
      },
      {
        "index": 35,
        "text": "همانها که در آیات خدا بی\u200cآنکه دلیلی برایشان آمده باشد به مجادله برمی\u200cخیزند؛ (این کارشان) خشم عظیمی نزد خداوند و نزد آنان که ایمان آورده\u200cاند به بار می\u200cآورد؛ این گونه خداوند بر دل هر متکبّر جبّاری مُهر می\u200cنهد!»"
      },
      {
        "index": 36,
        "text": "فرعون گفت: «ای هامان! برای من بنای مرتفعی بساز، شاید به وسایلی دست یابم،"
      },
      {
        "index": 37,
        "text": "وسایل (صعود به) آسمانها تا از خدای موسی آگاه شوم؛ هر چند گمان می\u200cکنم او دروغگو باشد!» اینچنین اعمال بد فرعون در نظرش آراسته جلوه کرد و از راه حق باز داشته شد؛ و توطئه فرعون (و همفکران او) جز به نابودی نمی\u200cانجامد!"
      },
      {
        "index": 38,
        "text": "کسی که (از قوم فرعون) ایمان آورده بود گفت: «ای قوم من! از من پیروی کنید تا شما را به راه درست هدایت کنم."
      },
      {
        "index": 39,
        "text": "ای قوم من! این زندگی دنیا، تنها متاع زودگذری است؛ و آخرت سرای همیشگی است!"
      },
      {
        "index": 40,
        "text": "هر کس بدی کند، جز بمانند آن کیفر داده نمی\u200cشود؛ ولی هر کس کار شایسته\u200cای انجام دهد -خواه مرد یا زن- در حالی که مؤمن باشد آنها وارد بهشت می\u200cشوند و در آن روزی بی\u200cحسابی به آنها داده خواهد شد."
      },
      {
        "index": 41,
        "text": "ای قوم من! چرا من شما را به سوی نجات دعوت می\u200cکنم، امّا شما مرا بسوی آتش فرا می\u200cخوانید؟!"
      },
      {
        "index": 42,
        "text": "مرا دعوت می\u200cکنید که به خداوند یگانه کافر شوم و همتایی که به آن علم ندارم برای او قرار دهم، در حالی که من شما را بسوی خداوند عزیز غفّار دعوت می\u200cکنم!"
      },
      {
        "index": 43,
        "text": "قطعاً آنچه مرا بسوی آن می\u200cخوانید، نه دعوت (و حاکمیّتی) در دنیا دارد و نه در آخرت؛ و تنها بازگشت ما در قیامت بسوی خداست؛ و مسرفان اهل آتشند!"
      },
      {
        "index": 44,
        "text": "و بزودی آنچه را به شما می\u200cگویم به خاطر خواهید آورد! من کار خود را به خدا واگذارم که خداوند نسبت به بندگانش بیناست!»"
      },
      {
        "index": 45,
        "text": "خداوند او را از نقشه\u200cهای سوء آنها نگه داشت، و عذاب شدید بر آل فرعون وارد شد!"
      },
      {
        "index": 46,
        "text": "عذاب آنها آتش است که هر صبح و شام بر آن عرضه می\u200cشوند؛ و روزی که قیامت برپا شود (می\u200cفرماید:) «آل فرعون را در سخت\u200cترین عذابها وارد کنید!»"
      },
      {
        "index": 47,
        "text": "به خاطر بیاور هنگامی را که در آتش دوزخ با هم محاجّه می\u200cکنند؛ ضعیفان به مستکبران می\u200cگویند: «ما پیرو شما بودیم، آیا شما (امروز) سهمی از آتش را بجای ما پذیرا می\u200cشوید؟!»"
      },
      {
        "index": 48,
        "text": "مستکبران می\u200cگویند: «ما همگی در آن هستیم، زیرا خداوند در میان بندگانش (بعدالت) حکم کرده است!»"
      },
      {
        "index": 49,
        "text": "و آنها که در آتشند به مأموران دوزخ می\u200cگویند: «از پروردگارتان بخواهید یک روز عذاب را از ما بردارد!»"
      },
      {
        "index": 50,
        "text": "آنها می\u200cگویند: «آیا پیامبران شما دلایل روشن برایتان نیاوردند؟!» می\u200cگویند: «آری!» آنها می\u200cگویند: «پس هر چه می\u200cخواهید (خدا را) بخوانید؛ ولی دعای کافران (به جایی نمی\u200cرسد و) جز در ضلالت نیست!»"
      },
      {
        "index": 51,
        "text": "ما به یقین پیامبران خود و کسانی را که ایمان آورده\u200cاند، در زندگی دنیا و (در آخرت) روزی که گواهان به پا می\u200cخیزند یاری می\u200cدهیم!"
      },
      {
        "index": 52,
        "text": "روزی که عذرخواهی ظالمان سودی به حالشان نمی\u200cبخشد؛ و لعنت خدا برای آنها، و خانه (و جایگاه) بد نیز برای آنان است."
      },
      {
        "index": 53,
        "text": "و ما به موسی هدایت بخشیدیم، و بنی اسرائیل را وارثان کتاب (تورات) قرار دادیم."
      },
      {
        "index": 54,
        "text": "کتابی که مایه هدایت و تذکّر برای صاحبان عقل بود!"
      },
      {
        "index": 55,
        "text": "پس (ای پیامبر!) صبر و شکیبایی پیشه کن که وعده خدا حقّ است، و برای گناهت استغفار کن، و هر صبح و شام تسبیح و حمد پروردگارت را بجا آور!"
      },
      {
        "index": 56,
        "text": "کسانی که در آیات خداوند بدون دلیلی که برای آنها آمده باشد ستیزه\u200cجویی می\u200cکنند، در سینه\u200cهایشان فقط تکبّر (و غرور) است، و هرگز به خواسته خود نخواهند رسید، پس به خدا پناه بر که او شنوا و بیناست!"
      },
      {
        "index": 57,
        "text": "آفرینش آسمانها و زمین از آفرینش انسانها مهمتر است، ولی بیشتر مردم نمی\u200cدانند."
      },
      {
        "index": 58,
        "text": "هرگز نابینا و بینا یکسان نیستند؛ همچنین کسانی که ایمان آورده، و اعمال صالح انجام داده\u200cاند با بدکاران یکسان نخواهند بود؛ امّا کمتر متذکّر می\u200cشوید!"
      },
      {
        "index": 59,
        "text": "روز قیامت به یقین آمدنی است، و شکّی در آن نیست؛ ولی اکثر مردم ایمان نمی آورند!"
      },
      {
        "index": 60,
        "text": "پروردگار شما گفته است: «مرا بخوانید تا (دعای) شما را بپذیرم! کسانی که از عبادت من تکبّر می\u200cورزند به زودی با ذلّت وارد دوزخ می\u200cشوند!»"
      },
      {
        "index": 61,
        "text": "خداوند کسی است که شب را برای شما آفرید تا در آن بیاسایید، و روز را روشنی\u200cبخش قرار داد؛ خداوند نسبت به مردم صاحب فضل و کرم است؛ ولی بیشتر مردم شکرگزاری نمی\u200cکنند!"
      },
      {
        "index": 62,
        "text": "این است خداوند، پروردگار شما که آفریننده همه چیز است؛ هیچ معبودی جز او نیست؛ با این حال چگونه از راه حق منحرف می\u200cشوید؟!"
      },
      {
        "index": 63,
        "text": "اینچنین کسانی که آیات خدا را انکار می\u200cکردند (از راه راست) منحرف می\u200cشوند!"
      },
      {
        "index": 64,
        "text": "خداوند کسی است که زمین را برای شما جایگاه امن و آرامش قرار داد و آسمان را همچون سقفی (بالای سرتان)؛ و شما را صورتگری کرد، و صورتتان را نیکو آفرید؛ و از چیزهایی پاکیزه به شما روزی داد؛ این است خداوند پروردگار شما! جاوید و پربرکت است خداوندی که پروردگار عالمیان است!"
      },
      {
        "index": 65,
        "text": "زنده (واقعی) اوست؛ معبودی جز او نیست؛ پس او را بخوانید در حالی که دین خود را برای او خالص کرده\u200cاید! ستایش مخصوص خداوندی است که پروردگار جهانیان است!"
      },
      {
        "index": 66,
        "text": "بگو: «من نهی شده\u200cام از اینکه معبودهایی را که شما غیر از خدا می\u200cخوانید بپرستم، چون دلایل روشن از جانب پروردگارم برای من آمده است؛ و مأمورم که تنها در برابر پروردگار عالمیان تسلیم باشم!»"
      },
      {
        "index": 67,
        "text": "او کسی است که شما را از خاک آفرید، سپس از نطفه، سپس از علقه (خون بسته شده)، سپس شما را بصورت طفلی (از شکم مادر) بیرون می\u200cفرستد، بعد به مرحله کمال قوّت خود می\u200cرسید، و بعد از آن پیر می\u200cشوید و (در این میان) گروهی از شما پیش از رسیدن به این مرحله می\u200cمیرند و در نهایت به سرآمد عمر خود می\u200cرسید؛ و شاید تعقّل کنید!"
      },
      {
        "index": 68,
        "text": "او کسی است که زنده می\u200cکند و می\u200cمیراند؛ و هنگامی که کاری را مقرّر کند، تنها به آن می\u200cگوید: «موجود باش!» بی\u200cدرنگ موجود می\u200cشود!"
      },
      {
        "index": 69,
        "text": "آیا ندیدی کسانی را که در آیات خدا مجادله می\u200cکنند، چگونه از راه حقّ منحرف می شوند؟!"
      },
      {
        "index": 70,
        "text": "همان کسانی که کتاب (آسمانی) و آنچه رسولان خود را بدان فرستاده\u200cایم تکذیب کردند؛ امّا بزودی (نتیجه کار خود را) می\u200cدانند!"
      },
      {
        "index": 71,
        "text": "در آن هنگام که غل و زنجیرها بر گردن آنان قرار گرفته و آنها را می\u200cکشند..."
      },
      {
        "index": 72,
        "text": "و در آب جوشان وارد می\u200cکنند؛ سپس در آتش دوزخ افروخته می\u200cشوند!"
      },
      {
        "index": 73,
        "text": "سپس به آنها گفته می\u200cشود: «کجایند آنچه را همتای خدا قرار می\u200cدادید،"
      },
      {
        "index": 74,
        "text": "همان معبودهایی را که جز خدا پرستش می\u200cکردید؟!» آنها می\u200cگویند: «همه از نظر ما پنهان و گم شدند؛ بلکه ما اصلاً پیش از این چیزی را پرستش نمی\u200cکردیم»! این گونه خداوند کافران را گمراه می\u200cسازد!"
      },
      {
        "index": 75,
        "text": "این (عذاب) بخاطر آن است که بناحقّ در زمین شادی می\u200cکردید و از روی غرور و مستی به خوشحالی می\u200cپرداختید!"
      },
      {
        "index": 76,
        "text": "از درهای جهنّم وارد شوید و جاودانه در آن بمانید؛ و چه بد است جایگاه متکبّران!"
      },
      {
        "index": 77,
        "text": "پس (ای پیامبر) صبر کن که وعده خدا حقّ است؛ و هرگاه قسمتی از مجازاتهایی را که به آنها وعده داده\u200cایم در حال حیاتت به تو ارائه دهیم، یا تو را (پیش از آن) از دنیا ببریم (مهمّ نیست)؛ چرا که همه آنان را تنها بسوی ما باز می\u200cگردانند!"
      },
      {
        "index": 78,
        "text": "ما پیش از تو رسولانی فرستادیم؛ سرگذشت گروهی از آنان را برای تو بازگفته، و گروهی را برای تو بازگو نکرده\u200cایم؛ و هیچ پیامبری حق نداشت معجزه\u200cای جز بفرمان خدا بیاورد و هنگامی که فرمان خداوند (برای مجازات آنها) صادر شود، بحق داوری خواهد شد؛ و آنجا اهل باطل زیان خواهند کرد!"
      },
      {
        "index": 79,
        "text": "خداوند کسی است که چهارپایان را برای شما آفرید تا بعضی را سوار شوید و از بعضی تغذیه کنید."
      },
      {
        "index": 80,
        "text": "و برای شما در آنها منافع بسیاری (جز اینها) است، تا بوسیله آنها به مقصدی که در دل دارید برسید؛ و بر آنها و بر کشتیها سوار می\u200cشوید."
      },
      {
        "index": 81,
        "text": "او آیاتش را همواره به شما نشان می\u200cدهد؛ پس کدام یک از آیات او را انکار می\u200cکنید؟!"
      },
      {
        "index": 82,
        "text": "آیا روی زمین سیر نکردند تا ببینند عاقبت کسانی که پیش از آنها بودند چه شد؟! همانها که نفراتشان از اینها بیشتر، و نیرو و آثارشان در زمین فزونتر بود؛ امّا هرگز آنچه را به دست می\u200cآوردند نتوانست آنها را بی\u200cنیاز سازد (و عذاب الهی را از آنان دور کند)!"
      },
      {
        "index": 83,
        "text": "هنگامی که رسولانشان دلایل روشنی برای آنان آوردند، به دانشی که خود داشتند خوشحال بودند (و غیر آن را هیچ می\u200cشمردند)؛ ولی آنچه را (از عذاب) به تمسخر می\u200cگرفتند آنان را فراگرفت!"
      },
      {
        "index": 84,
        "text": "هنگامی که عذاب (شدید) ما را دیدند گفتند: «هم اکنون به خداوند یگانه ایمان آوردیم و به معبودهایی که همتای او می\u200cشمردیم کافر شدیم!»"
      },
      {
        "index": 85,
        "text": "امّا هنگامی که عذاب ما را مشاهده کردند، ایمانشان برای آنها سودی نداشت! این سنّت خداوند است که همواره در میان بندگانش اجرا شده، و آنجا کافران زیانکار شدند!"
      }
    ],
    "index": 40
  },
  {
    "aya": [
      {
        "index": 1,
        "text": "حم\u200c"
      },
      {
        "index": 2,
        "text": "این کتابی است که از سوی خداوند رحمان و رحیم نازل شده است؛"
      },
      {
        "index": 3,
        "text": "کتابی که آیاتش هر مطلبی را در جای خود بازگو کرده، در حالی که فصیح و گویاست برای جمعیّتی که آگاهند!"
      },
      {
        "index": 4,
        "text": "قرآنی که بشارت دهنده و بیم دهنده است؛ ولی بیشتر آنان روی گردان شدند؛ از این رو چیزی نمی\u200cشنوند!"
      },
      {
        "index": 5,
        "text": "آنها گفتند: «قلبهای ما نسبت به آنچه ما را به آن دعوت می\u200cکنی در پوششهایی قرار گرفته و در گوشهای ما سنگینی است، و میان ما و تو حجابی وجود دارد؛ پس تو بدنبال عمل خود باش، ما هم برای خود عمل می\u200cکنیم!»"
      },
      {
        "index": 6,
        "text": "بگو: من فقط انسانی مثل شما هستم؛ این حقیقت بر من وحی می\u200cشود که معبود شما معبودی یگانه است؛ پس تمام توجّه خویش را به او کنید و از وی آمرزش طلبید؛ وای بر مشرکان!"
      },
      {
        "index": 7,
        "text": "همانها که زکات را نمی\u200cپردازند، و آخرت را منکرند!"
      },
      {
        "index": 8,
        "text": "امّا کسانی که ایمان آورده و کارهای شایسته انجام دادند، پاداشی دائمی دارند!"
      },
      {
        "index": 9,
        "text": "بگو: آیا شما به آن کس که زمین را در دو روز آفرید کافر هستید و برای او همانندهایی قرارمی\u200cدهید؟! او پروردگار جهانیان است!"
      },
      {
        "index": 10,
        "text": "او در زمین کوه\u200cهای استواری قرار داد و برکاتی در آن آفرید و موادّ غذایی آن را مقدّر فرمود، - اینها همه در چهار روز بود - درست به اندازه نیاز تقاضا کنندگان!"
      },
      {
        "index": 11,
        "text": "سپس به آفرینش آسمان پرداخت، در حالی که بصورت دود بود؛ به آن و به زمین دستور داد: «به وجود آیید (و شکل گیرید)، خواه از روی اطاعت و خواه اکراه!» آنها گفتند: «ما از روی طاعت می\u200cآییم (و شکل می\u200cگیریم)!»"
      },
      {
        "index": 12,
        "text": "در این هنگام آنها را بصورت هفت آسمان در دو روز آفرید، و در هر آسمانی کار آن (آسمان) را وحی (و مقرّر) فرمود، و آسمان پایین را با چراغهایی [= ستارگان\u200c] زینت بخشیدیم، و (با شهابها از رخنه شیاطین) حفظ کردیم، این است تقدیر خداوند توانا و دانا!"
      },
      {
        "index": 13,
        "text": "اگر آنها روی\u200cگردان شوند، بگو: من شما را از صاعقه\u200cای همانند صاعقه عاد و ثمود می\u200cترسانم!"
      },
      {
        "index": 14,
        "text": "در آن هنگام که رسولان از پیش رو و پشت سر (و از هر سو) به سراغشان آمدند (و آنان را دعوت کردند) که جز خدا را نپرستید آنها گفتند: «اگر پروردگار ما می\u200cخواست فرشتگانی نازل می\u200cکرد؛ از این رو ما به آنچه شما مبعوث به آن هستید کافریم!»"
      },
      {
        "index": 15,
        "text": "امّا قوم عاد بناحق در زمین تکبّر ورزیدند و گفتند: «چه کسی از ما نیرومندتر است؟!» آیا نمی\u200cدانستند خداوندی که آنان را آفریده از آنها قویتر است؟ و (به خاطر این پندار) پیوسته آیات ما را انکار می\u200cکردند."
      },
      {
        "index": 16,
        "text": "سرانجام تندبادی شدید و هول\u200cانگیز و سرد و سخت در روزهایی شوم و پرغبار بر آنها فرستادیم تا عذاب خوارکننده را در زندگی دنیا به آنها بچشانیم؛ و عذاب آخرت از آن هم خوارکننده\u200cتر است، و (از هیچ طرف) یاری نمی\u200cشوند!"
      },
      {
        "index": 17,
        "text": "امّا ثمود را هدایت کردیم، ولی آنها نابینایی را بر هدایت ترجیح دادند؛ به همین جهت صاعقه -آن عذاب خوارکننده- به خاطر اعمالی که انجام می\u200cدادند آنها را فروگرفت!"
      },
      {
        "index": 18,
        "text": "و کسانی را که ایمان آوردند و پرهیزگار بودند نجات بخشیدیم!"
      },
      {
        "index": 19,
        "text": "به خاطر بیاورید روزی را که دشمنان خدا را جمع کرده به سوی دوزخ می\u200cبرند، و صفوف پیشین را نگه می\u200cدارند (تا صفهای بعد به آنها ملحق شوند!)"
      },
      {
        "index": 20,
        "text": "وقتی به آن می\u200cرسند، گوشها و چشمها و پوستهای تنشان به آنچه می\u200cکردند گواهی می\u200cدهند."
      },
      {
        "index": 21,
        "text": "آنها به پوستهای تنشان می\u200cگویند: «چرا بر ضدّ ما گواهی دادید؟!» آنها جواب می\u200cدهند: «همان خدایی که هر موجودی را به نطق درآورده ما را گویا ساخته؛ و او شما را نخستین بار آفرید، و بازگشتتان بسوی اوست!"
      },
      {
        "index": 22,
        "text": "شما اگر گناهانتان را مخفی می\u200cکردید نه بخاطر این بود که از شهادت گوش و چشمها و پوستهای تنتان بیم داشتید، بلکه شما گمان می\u200cکردید که خداوند بسیاری از اعمالی را که انجام می\u200cدهید نمی\u200cداند!"
      },
      {
        "index": 23,
        "text": "آری این گمان بدی بود که درباره پروردگارتان داشتید و همان موجب هلاکت شما گردید، و سرانجام از زیانکاران شدید!"
      },
      {
        "index": 24,
        "text": "اگر صبر کنند (یا نکنند، به هر حال) دوزخ جایگاه آنهاست؛ و اگر تقاضای عفو کنند، مورد عفو قرار نمی\u200cگیرند!"
      },
      {
        "index": 25,
        "text": "ما برای آنها همنشینانی (زشت\u200cسیرت) قرار دادیم که زشتیها را از پیش رو و پشت سر آنها در نظرشان جلوه دادند؛ و فرمان الهی در باره آنان تحقق یافت و به سرنوشت اقوام گمراهی از جنّ و انس که قبل از آنها بودند گرفتار شدند؛ آنها مسلّماً زیانکار بودند!"
      },
      {
        "index": 26,
        "text": "کافران گفتند: «گوش به این قرآن فراندهید؛ و به هنگام تلاوت آن جنجال کنید، شاید پیروز شوید!»"
      },
      {
        "index": 27,
        "text": "به یقین به کافران عذاب شدیدی می\u200cچشمانیم، و آنها را به بدترین اعمالی که انجام می دادند کیفر می\u200cدهیم!"
      },
      {
        "index": 28,
        "text": "این آتش کیفر دشمنان خدا است، سرای جاویدشان در آن خواهد بود، کیفری است بخاطر اینکه آیات ما را انکار می\u200cکردند."
      },
      {
        "index": 29,
        "text": "کافران گفتند: «پروردگارا! آنهایی که از جنّ و انس ما را گمراه کردند به ما نشان ده تا زیر پای خود نهیم (و لگدمالشان کنیم) تا از پست ترین مردم باشند!»"
      },
      {
        "index": 30,
        "text": "به یقین کسانی که گفتند: «پروردگار ما خداوند یگانه است!» سپس استقامت کردند، فرشتگان بر آنان نازل می\u200cشوند که: «نترسید و غمگین مباشید، و بشارت باد بر شما به آن بهشتی که به شما وعده داده شده است!"
      },
      {
        "index": 31,
        "text": "ما یاران و مددکاران شما در زندگی دنیا و آخرت هستیم؛ و برای شما هر چه دلتان بخواهد در بهشت فراهم است، و هر چه طلب کنید به شما داده می\u200cشود!"
      },
      {
        "index": 32,
        "text": "اینها وسیله پذیرایی از سوی خداوند غفور و رحیم است!»"
      },
      {
        "index": 33,
        "text": "چه کسی خوش گفتارتر است از آن کس که دعوت به سوی خدا می\u200cکند و عمل صالح انجام می\u200cدهد و می\u200cگوید: «من از مسلمانانم»؟!"
      },
      {
        "index": 34,
        "text": "هرگز نیکی و بدی یکسان نیست؛ بدی را با نیکی دفع کن، ناگاه (خواهی دید) همان کس که میان تو و او دشمنی است، گویی دوستی گرم و صمیمی است!"
      },
      {
        "index": 35,
        "text": "امّا جز کسانی که دارای صبر و استقامتند به این مقام نمی\u200cرسند، و جز کسانی که بهره عظیمی (از ایمان و تقوا) دارند به آن نایل نمی\u200cگردند!"
      },
      {
        "index": 36,
        "text": "و هرگاه وسوسه\u200cهایی از شیطان متوجّه تو گردد، از خدا پناه بخواه که او شنوده و داناست!"
      },
      {
        "index": 37,
        "text": "و از نشانه\u200cهای او، شب و روز و خورشید و ماه است؛ برای خورشید و ماه سجده نکنید، برای خدایی که آفریننده آنهاست سجده کنید اگر می\u200cخواهید او را بپرستید!"
      },
      {
        "index": 38,
        "text": "و اگر (از عبادت پروردگار) تکبّر کنند، کسانی که نزد پروردگار تو هستند شب و روز برای او تسبیح می\u200cگویند و خسته نمی\u200cشوند!"
      },
      {
        "index": 39,
        "text": "و از آیات او این است که زمین را خشک (و بی\u200cجان) می\u200cبینی، امّا هنگامی که آب (باران) بر آن می\u200cفرستیم به جنبش درمی\u200cآید و نموّ می\u200cکند؛ همان کسی که آن را زنده کرد، مردگان را نیز زنده می\u200cکند؛ او بر هر چیز تواناست!"
      },
      {
        "index": 40,
        "text": "کسانی که آیات ما را تحریف می\u200cکنند بر ما پوشیده نخواهند بود! آیا کسی که در آتش افکنده می\u200cشود بهتر است یا کسی که در نهایت امن و امان در قیامت به عرصه محشر می\u200cآید؟! هر کاری می\u200cخواهید بکنید، او به آنچه انجام می\u200cدهید بیناست!"
      },
      {
        "index": 41,
        "text": "کسانی که به این ذکر [= قرآن\u200c] هنگامی که به سراغشان آمد کافر شدند (نیز بر ما مخفی نخواهد ماند)! و این کتابی است قطعاً شکست ناپذیر..."
      },
      {
        "index": 42,
        "text": "که هیچ گونه باطلی، نه از پیش رو و نه از پشت سر، به سراغ آن نمی\u200cآید؛ چرا که از سوی خداوند حکیم و شایسته ستایش نازل شده است!"
      },
      {
        "index": 43,
        "text": "آنچه به ناروا درباره تو می\u200cگویند همان است که درباره پیامبران قبل از تو نیز گفته شده؛ پروردگار تو دارای مغفرت و (هم) دارای مجازات دردناکی است!"
      },
      {
        "index": 44,
        "text": "هرگاه آن را قرآنی عجمی قرار می\u200cدادیم حتماً می\u200cگفتند: «چرا آیاتش روشن نیست؟! قرآن عجمی از پیغمبری عربی؟!» بگو: «این (کتاب) برای کسانی که ایمان آورده\u200cاند هدایت و درمان است؛ ولی کسانی که ایمان نمی\u200cآورند، در گوشهایشان سنگینی است و گویی نابینا هستند و آن را نمی\u200cبینند؛ آنها (همچون کسانی هستند که گوئی) از راه دور صدا زده می\u200cشوند!»"
      },
      {
        "index": 45,
        "text": "ما به موسی کتاب آسمانی دادیم؛ سپس در آن اختلاف شد؛ و اگر فرمانی از ناحیه پروردگارت در این باره صادر نشده بود (که باید به آنان مهلت داد تا اتمام حجّت شود)، در میان آنها داوری می\u200cشد (و به کیفر می\u200cرسیدند)؛ ولی آنها هنوز درباره آن شکّی تهمت\u200cانگیز دارند!"
      },
      {
        "index": 46,
        "text": "کسی که عمل صالحی انجام دهد، سودش برای خود اوست؛ و هر کس بدی کند، به خویشتن بدی کرده است؛ و پروردگارت هرگز به بندگان ستم نمی\u200cکند!"
      },
      {
        "index": 47,
        "text": "علم به قیامت (و لحظه وقوع آن) تنها به خدا بازمی\u200cگردد؛ هیچ میوه\u200cای از غلاف خود خارج نمی\u200cشود، و هیچ زنی باردار نمی\u200cگردد و وضع حمل نمی\u200cکند مگر به علم او؛ و آن روز که آنها را ندا می\u200cدهد (و می\u200cگوید:) کجایند شریکانی که برای من می\u200cپنداشتید؟! می\u200cگویند: «(پروردگارا!) ما عرضه داشتیم که هیچ گواهی بر گفته خود نداریم!»"
      },
      {
        "index": 48,
        "text": "و همه معبودانی را که قبلاً می\u200cخواندند محو و گم می\u200cشوند؛ و می\u200cدانند هیچ گریزگاهی ندارند!"
      },
      {
        "index": 49,
        "text": "انسان هرگز از تقاضای نیکی (و نعمت) خسته نمی\u200cشود؛ و هرگاه شرّ و بدی به او رسد، بسیار مأیوس و نومید می\u200cگردد!"
      },
      {
        "index": 50,
        "text": "و هرگاه او را رحمتی از سوی خود بعد از ناراحتی که به او رسیده بچشانیم می\u200cگوید: «این بخاطر شایستگی و استحقاق من بوده، و گمان نمی\u200cکنم قیامت برپا شود؛ و (بفرض که قیامتی باشد،) هرگاه بسوی پروردگارم بازگردانده شوم، برای من نزد او پاداشهای نیک است. ما کافران را از اعمالی که انجام داده\u200cاند (بزودی) آگاه خواهیم کرد و از عذاب شدید به آنها می\u200cچشانیم."
      },
      {
        "index": 51,
        "text": "و هرگاه به انسان (غافل و بی\u200cخبر) نعمت دهیم، روی می\u200cگرداند و به حال تکبّر از حق دور می\u200cشود؛ ولی هرگاه مختصر ناراحتی به او رسد، تقاضای فراوان و مستمرّ (برای بر طرف شدن آن) دارد!"
      },
      {
        "index": 52,
        "text": "بگو: «به من خبر دهید اگر این قرآن از سوی خداوند باشد و شما به آن کافر شوید، چه کسی گمراهتر خواهد بود از کسی که در مخالفت شدیدی قرار دارد؟!"
      },
      {
        "index": 53,
        "text": "به زودی نشانه\u200cهای خود را در اطراف جهان و در درون جانشان به آنها نشان می\u200cدهیم تا برای آنان آشکار گردد که او حق است؛ آیا کافی نیست که پروردگارت بر همه چیز شاهد و گواه است؟!"
      },
      {
        "index": 54,
        "text": "آگاه باشید که آنها از لقای پروردگارشان در شکّ و تردیدند؛ و آگاه باشید که خداوند به همه چیز احاطه دارد!"
      }
    ],
    "index": 41
  },
  {
    "aya": [
      {
        "index": 1,
        "text": "حم."
      },
      {
        "index": 2,
        "text": "عسق."
      },
      {
        "index": 3,
        "text": "این گونه خداوند عزیز و حکیم به تو و پیامبرانی که پیش از تو بودند وحی می\u200cکند."
      },
      {
        "index": 4,
        "text": "آنچه در آسمانها و آنچه در زمین است از آن اوست؛ و او بلندمرتبه و بزرگ است!"
      },
      {
        "index": 5,
        "text": "نزدیک است آسمانها (بخاطر نسبتهای ناروای مشرکان) از بالا متلاشی شوند و فرشتگان پیوسته تسبیح و حمد پروردگارشان را بجا می\u200cآورند و برای کسانی که در زمین هستند استغفار می\u200cکنند؛ آگاه باشید خداوند آمرزنده و مهربان است."
      },
      {
        "index": 6,
        "text": "کسانی که غیر خدا را ولیّ خود انتخاب کردند، خداوند حساب همه اعمال آنها را نگه می\u200cدارد؛ و تو مأمور نیستی که آنان را مجبور به قبول حقّ کنی!"
      },
      {
        "index": 7,
        "text": "و این گونه قرآنی عربی [= فصیح و گویا] را بر تو وحی کردیم تا «امّ\u200cالقری» [= مکّه\u200c] و مردم پیرامون آن را انذار کنی و آنها را از روزی که همه خلایق در آن روز جمع می\u200cشوند و شکّ و تردید در آن نیست بترسانی؛ گروهی در بهشتند و گروهی در آتش سوزان!"
      },
      {
        "index": 8,
        "text": "و اگر خدا می\u200cخواست همه آنها را امّت واحدی قرار می\u200cداد (و به زور هدایت می\u200cکرد، ولی هدایت اجباری سودی ندارد)؛ امّا خداوند هر کس را بخواهد در رحمتش وارد می\u200cکند، و برای ظالمان ولیّ و یاوری نیست."
      },
      {
        "index": 9,
        "text": "آیا آنها غیر از خدا را ولیّ خود برگزیدند؟! در حالی که «ولیّ» فقط خداوند است و اوست که مردگان را زنده می\u200cکند، و اوست که بر هر چیزی تواناست!"
      },
      {
        "index": 10,
        "text": "در هر چیز اختلاف کنید، داوریش با خداست؛ این است خداوند، پروردگار من، بر او توکّل کرده\u200cام و به سوی او بازمی\u200cگردم!"
      },
      {
        "index": 11,
        "text": "او آفریننده آسمانها و زمین است و از جنس شما همسرانی برای شما قرار داد و جفتهایی از چهارپایان آفرید؛ و شما را به این وسیله [= بوسیله همسران\u200c] زیاد می کند؛ هیچ چیز همانند او نیست و او شنوا و بیناست!"
      },
      {
        "index": 12,
        "text": "کلیدهای آسمانها و زمین از آن اوست؛ روزی را برای هر کس بخواهد گسترش می دهد یا محدود می\u200cسازد؛ او به همه چیز داناست."
      },
      {
        "index": 13,
        "text": "آیینی را برای شما تشریع کرد که به نوح توصیه کرده بود؛ و آنچه را بر تو وحی فرستادیم و به ابراهیم و موسی و عیسی سفارش کردیم این بود که: دین را برپا دارید و در آن تفرقه ایجاد نکنید! و بر مشرکان گران است آنچه شما آنان را به سویش دعوت می کنید! خداوند هر کس را بخواهد برمی\u200cگزیند، و کسی را که به سوی او بازگردد هدایت می\u200cکند."
      },
      {
        "index": 14,
        "text": "آنان پراکنده نشدند مگر بعد از آنکه علم و آگاهی به سراغشان آمد؛ و این تفرقه جویی بخاطر انحراف از حق (و عداوت و حسد) بود؛ و اگر فرمانی از سوی پروردگارت صادر نشده بود که تا سرآمد معیّنی (زنده و آزاد) باشند، در میان آنها داوری می\u200cشد؛ و کسانی که بعد از آنها وارثان کتاب شدند نسبت به آن در شک و تردیدند، شکی همراه با بدبینی!"
      },
      {
        "index": 15,
        "text": "پس به همین خاطر تو نیز آنان را به سوی این آیین واحد الهی دعوت کن و آنچنان که مأمور شده\u200cای استقامت نما، و از هوی و هوسهای آنان پیروی مکن، و بگو: «به هر کتابی که خدا نازل کرده ایمان آورده\u200cام و مأمورم در میان شما عدالت کنم؛ خداوند پروردگار ما و شماست؛ نتیجه اعمال ما از آن ما است و نتیجه اعمال شما از آن شما، خصومت شخصی در میان ما نیست؛ و خداوند ما و شما را در یکجا جمع می\u200cکند، و بازگشت (همه) به سوی اوست!»"
      },
      {
        "index": 16,
        "text": "کسانی که (از روی لجاجت) درباره خدا بعد از پذیرفتن (و ایمان به) او، محاجّه می کنند، دلیلشان نزد پروردگارشان باطل و بی\u200cپایه است؛ و غضب بر آنهاست و عذابی شدید دارند."
      },
      {
        "index": 17,
        "text": "خداوند کسی است که کتاب را بحق نازل کرد و میزان (سنجش حق و باطل و خبر قیامت) را نیز؛ تو چه می\u200cدانی شاید ساعت (قیام قیامت) نزدیک باشد!"
      },
      {
        "index": 18,
        "text": "کسانی که به قیامت ایمان ندارند درباره آن شتاب می\u200cکنند؛ ولی آنها که ایمان آورده\u200cاند پیوسته از آن هراسانند، و می\u200cدانند آن حق است؛ آگاه باشید کسانی که در قیامت تردید می\u200cکنند، در گمراهی عمیقی هستند."
      },
      {
        "index": 19,
        "text": "خداوند نسبت به بندگانش لطف (و آگاهی) دارد؛ هر کس را بخواهد روزی می\u200cدهد و او قوّی و شکست\u200cناپذیر است!"
      },
      {
        "index": 20,
        "text": "کسی که زراعت آخرت را بخواهد، به کشت او برکت و افزایش می\u200cدهیم و بر محصولش می\u200cافزاییم؛ و کسی که فقط کشت دنیا را بطلبد، کمی از آن به او می\u200cدهیم امّا در آخرت هیچ بهره\u200cای ندارد!"
      },
      {
        "index": 21,
        "text": "آیا معبودانی دارند که بی\u200cاذن خداوند آیینی برای آنها ساخته\u200cاند؟! اگر مهلت معیّنی برای آنها نبود، در میانشان داوری می\u200cشد (و دستور عذاب صادر می\u200cگشت) و برای ظالمان عذاب دردناکی است!"
      },
      {
        "index": 22,
        "text": "(در آن روز) ستمگران را می\u200cبینی که از اعمالی که انجام داده\u200cاند سخت بیمناکند، ولی آنها را فرامی\u200cگیرد! امّا کسانی که ایمان آورده و کارهای شایسته انجام داده\u200cاند در باغهای بهشتند و هر چه بخواهند نزد پروردگارشان برای آنها فراهم است؛ این است فضل (و بخشش) بزرگ!"
      },
      {
        "index": 23,
        "text": "این همان چیزی است که خداوند بندگانش را که ایمان آورده و اعمال صالح انجام داده\u200cاند به آن نوید می\u200cدهد! بگو: «من هیچ پاداشی از شما بر رسالتم درخواست نمی\u200cکنم جز دوست\u200cداشتن نزدیکانم [= اهل بیتم\u200c]؛ و هر کس کار نیکی انجام دهد، بر نیکی\u200cاش می\u200cافزاییم؛ چرا که خداوند آمرزنده و سپاسگزار است."
      },
      {
        "index": 24,
        "text": "آیا می\u200cگویند: «او بر خدا دروغ بسته است»؟! در حالی که اگر خدا بخواهد بر قلب تو مُهر می\u200cنهد (و اگر خلاف بگوئی قدرت اظهار این آیات را از تو می\u200cگیرد) و باطل را محو می\u200cکند و حقّ را بفرمانش پابرجا می\u200cسازد؛ چرا که او از آنچه درون سینه\u200cهاست آگاه است."
      },
      {
        "index": 25,
        "text": "او کسی است که توبه را از بندگانش می\u200cپذیرد و بدیها را می\u200cبخشد، و آنچه را انجام می\u200cدهید می\u200cداند."
      },
      {
        "index": 26,
        "text": "و درخواست کسانی را که ایمان آورده و کارهای نیک انجام داده\u200cاند می\u200cپذیرد و از فضل خود بر آنها می\u200cافزاید؛ امّا برای کافران عذاب شدیدی است!"
      },
      {
        "index": 27,
        "text": "هرگاه خداوند روزی را برای بندگانش وسعت بخشد، در زمین طغیان و ستم می\u200cکنند؛ از این\u200cرو بمقداری که می\u200cخواهد (و مصلحت می\u200cداند) نازل می\u200cکند، که نسبه به بندگانش آگاه و بیناست!"
      },
      {
        "index": 28,
        "text": "او کسی است که باران سودمند را پس از آنکه مأیوس شدند نازل می\u200cکند و رحمت خویش را می\u200cگستراند؛ و او ولیّ و (سرپرست) و ستوده است!"
      },
      {
        "index": 29,
        "text": "و از آیات اوست آفرینش آسمانها و زمین و آنچه از جنبندگان در آنها منتشر نموده؛ و او هرگاه بخواهد بر جمع آنها تواناست!"
      },
      {
        "index": 30,
        "text": "هر مصیبتی به شما رسد بخاطر اعمالی است که انجام داده\u200cاید، و بسیاری را نیز عفو می\u200cکند!"
      },
      {
        "index": 31,
        "text": "و شما هرگز نمی\u200cتوانید در زمین از قدرت خداوند فرار کنید؛ و غیر از خدا هیچ ولیّ و یاوری برای شما نیست."
      },
      {
        "index": 32,
        "text": "از نشانه\u200cهای او کشتیهایی است که در دریا همچون کوه\u200cها به نظر می\u200cرسند!"
      },
      {
        "index": 33,
        "text": "اگر او اراده کند، باد را ساکن می\u200cسازد تا آنها بر پشت دریا بی\u200cحرکت بمانند؛ در این نشانه\u200cهایی است برای هر صبرکننده شکرگزار!"
      },
      {
        "index": 34,
        "text": "یا اگر بخواهد آنها را بخاطر اعمالی که سرنشینانش مرتکب شده\u200cاند نابود می\u200cسازد؛ و در عین حال بسیاری را می\u200cبخشد."
      },
      {
        "index": 35,
        "text": "کسانی که در آیات ما مجادله می\u200cکنند بدانند هیچ گریزگاهی ندارند!"
      },
      {
        "index": 36,
        "text": "آنچه به شما عطا شده متاع زودگذر زندگی دنیاست، و آنچه نزد خداست برای کسانی که ایمان آورده و بر پروردگارشان توکّل می\u200cکنند بهتر و پایدارتر است."
      },
      {
        "index": 37,
        "text": "همان کسانی که از گناهان بزرگ و اعمال زشت اجتناب می\u200cورزند، و هنگامی که خشمگین شوند عفو می\u200cکنند."
      },
      {
        "index": 38,
        "text": "و کسانی که دعوت پروردگارشان را اجابت کرده و نماز را برپا می\u200cدارند و کارهایشان به صورت مشورت در میان آنهاست و از آنچه به آنها روزی داده\u200cایم انفاق می\u200cکنند،"
      },
      {
        "index": 39,
        "text": "و کسانی که هرگاه ستمی به آنها رسد، (تسلیم ظلم نمی\u200cشوند و) یاری می\u200cطلبند!"
      },
      {
        "index": 40,
        "text": "کیفر بدی، مجازاتی است همانند آن؛ و هر کس عفو و اصلاح کند، پاداش او با خداست؛ خداوند ظالمان را دوست ندارد!"
      },
      {
        "index": 41,
        "text": "و کسی که بعد از مظلوم\u200cشدن یاری طلبد، ایرادی بر او نیست؛"
      },
      {
        "index": 42,
        "text": "ایراد و مجازات بر کسانی است که به مردم ستم می\u200cکنند و در زمین بناحق ظلم روا می\u200cدارند؛ برای آنان عذاب دردناکی است!"
      },
      {
        "index": 43,
        "text": "امّا کسانی که شکیبایی و عفو کنند، این از کارهای پرارزش است!"
      },
      {
        "index": 44,
        "text": "کسی را که خدا گمراه کند، ولیّ و یاوری جز او نخواهد داشت؛ و ظالمان را (روز قیامت) می\u200cبینی هنگامی که عذاب الهی را مشاهده می\u200cکنند میگویند: «آیا راهی به سوی بازگشت (و جبران) وجود دارد؟!»"
      },
      {
        "index": 45,
        "text": "و آنها را می\u200cبینی که بر آتش عرضه می\u200cشوند در حالی که از شدّت مذلّت خاشعند و زیر چشمی (به آن) نگاه می\u200cکنند؛ و کسانی که ایمان آورده\u200cاند می\u200cگویند: «زیانکاران واقعی آنانند که خود و خانواده خویش را روز قیامت از دست داده\u200cاند؛ آگاه باشید که ظالمان (آن روز) در عذاب دائمند!»"
      },
      {
        "index": 46,
        "text": "آنها جز خدا اولیا و یاورانی ندارند که یاریشان کنند؛ و هر کس را خدا گمراه سازد، هیچ راه نجاتی برای او نیست!"
      },
      {
        "index": 47,
        "text": "اجابت کنید دعوت پروردگار خود را پیش از آنکه روزی فرا رسد که بازگشتی برای آن در برابر اراده خدا نیست؛ و در آن روز، نه پناهگاهی دارید و نه مدافعی!"
      },
      {
        "index": 48,
        "text": "و اگر روی\u200cگردان شوند (غمگین مباش)، ما تو را حافظ آنان (و مأمور اجبارشان) قرار نداده\u200cایم؛ وظیف\u200cه تو تنها ابلاغ رسالت است! و هنگامی که ما رحمتی از سوی خود به انسان بچشانیم به آن دلخوش می\u200cشود، و اگر بلایی بخاطر اعمالی که انجام داده\u200cاند به آنها رسد (به کفران می\u200cپردازند)، چرا که انسان بسیار کفران\u200cکننده است!"
      },
      {
        "index": 49,
        "text": "مالکیّت و حاکمیّت آسمانها و زمین از آن خداست؛ هر چه را بخواهد می\u200cآفریند؛ به هر کس اراده کند دختر می\u200cبخشد و به هر کس بخواهد پسر،"
      },
      {
        "index": 50,
        "text": "یا (اگر بخواهد) پسر و دختر -هر دو- را برای آنان جمع میکند و هر کس را بخواهد عقیم می\u200cگذارد؛ زیرا که او دانا و قادر است."
      },
      {
        "index": 51,
        "text": "و شایسته هیچ انسانی نیست که خدا با او سخن گوید، مگر از راه وحی یا از پشت حجاب، یا رسولی می\u200cفرستد و بفرمان او آنچه را بخواهد وحی می\u200cکند؛ چرا که او بلندمقام و حکیم است!"
      },
      {
        "index": 52,
        "text": "همان گونه (که بر پیامبران پیشین وحی فرستادیم) بر تو نیز روحی را بفرمان خود وحی کردیم؛ تو پیش از این نمی\u200cدانستی کتاب و ایمان چیست (و از محتوای قرآن آگاه نبودی)؛ ولی ما آن را نوری قرار دادیم که بوسیله آن هر کس از بندگان خویش را بخواهیم هدایت می\u200cکنیم؛ و تو مسلّماً به سوی راه راست هدایت می\u200cکنی."
      },
      {
        "index": 53,
        "text": "راه خداوندی که تمامی آنچه در آسمانها و آنچه در زمین است از آن اوست؛ آگاه باشید که همه کارها تنها بسوی خدا بازمی\u200cگردد!"
      }
    ],
    "index": 42
  },
  {
    "aya": [
      {
        "index": 1,
        "text": "حم."
      },
      {
        "index": 2,
        "text": "سوگند به کتاب مبین (و روشنگر)،"
      },
      {
        "index": 3,
        "text": "که ما آن را قرآنی فصیح و عربی قرار دادیم، شاید شما (آن را) درک کنید!"
      },
      {
        "index": 4,
        "text": "و آن در «امّ\u200cالکتاب» [= لوح محفوظ] نزد ما بلندپایه و استوار است!"
      },
      {
        "index": 5,
        "text": "آیا این ذکر [= قرآن\u200c] را از شما بازگیریم بخاطر اینکه قومی اسرافکارید؟!"
      },
      {
        "index": 6,
        "text": "چه بسیار پیامبرانی که (برای هدایت) در میان اقوام پیشین فرستادیم؛"
      },
      {
        "index": 7,
        "text": "ولی هیچ پیامبری به سوی آنها نمی\u200cآمد مگر اینکه او را استهزا می\u200cکردند."
      },
      {
        "index": 8,
        "text": "ولی ما کسانی را که نیرومندتر از آنها بودند هلاک کردیم، و داستان پیشینیان گذشت."
      },
      {
        "index": 9,
        "text": "هر گاه از آنان بپرسی: «چه کسی آسمانها و زمین را آفریده است؟» مسلّماً می\u200cگویند: «خداوند قادر و دانا آنها را آفریده است»!"
      },
      {
        "index": 10,
        "text": "همان کسی که زمین را محل آرامش شما قرار داد، و برای شما در آن راه\u200cهایی آفرید باشد، که هدایت شوید (و به مقصد برسید)!"
      },
      {
        "index": 11,
        "text": "همان کسی که از آسمان آبی فرستاد بمقدار معیّن، و بوسیله آن سرزمین مرده را حیات بخشیدیم؛ همین گونه (در قیامت از قبرها) شما را خارج می\u200cسازند!"
      },
      {
        "index": 12,
        "text": "و همان کسی که همه زوجها را آفرید، و برای شما از کشتیها و چهارپایان مرکبهایی قرارداد که بر آن سوار می\u200cشوید،"
      },
      {
        "index": 13,
        "text": "تا بر پشت آنها بخوبی قرار گیرید؛ سپس هنگامی که بر آنها سوار شدید، نعمت پروردگارتان را متذکّر شوید و بگویید: «پاک و منزّه است کسی که این را مسخّر ما ساخت، وگرنه ما توانایی تسخیر آن را نداشتیم؛"
      },
      {
        "index": 14,
        "text": "و ما به سوی پروردگارمان بازمی\u200cگردیم!»"
      },
      {
        "index": 15,
        "text": "آنها برای خداوند از میان بندگانش جزئی قرار دادند (و ملائکه را دختران خدا خواندند)؛ انسان کفران\u200cکننده آشکاری است!"
      },
      {
        "index": 16,
        "text": "آیا از میان مخلوقاتش دختران را برای خود انتخاب کرده و پسران را برای شما برگزیده است؟!"
      },
      {
        "index": 17,
        "text": "در حالی که هرگاه یکی از آنها را به همان چیزی که برای خداوند رحمان شبیه قرار داده [= به تولّد دختر] بشارت دهند، صورتش (از فرط ناراحتی) سیاه می\u200cشود و خشمگین می\u200cگردد!"
      },
      {
        "index": 18,
        "text": "آیا کسی را که در لابلای زینتها پرورش می\u200cیابد و به هنگام جدال قادر به تبیین مقصود خود نیست (فرزند خدا می\u200cخوانید)؟!"
      },
      {
        "index": 19,
        "text": "آنها فرشتگان را که بندگان خداوند رحمانند مؤنّث پنداشتند؛ آیا شاهد آفرینش آنها بوده اند؟! گواهی آنان نوشته می\u200cشود و (از آن) بازخواست خواهند شد!"
      },
      {
        "index": 20,
        "text": "آنان گفتند: «اگر خداوند رحمان می\u200cخواست ما آنها را پرستش نمی\u200cکردیم!» ولی به این امر هیچ گونه علم و یقین ندارند و جز دروغ چیزی نمی\u200cگویند!"
      },
      {
        "index": 21,
        "text": "یا اینکه ما کتابی پیش از این به آنان داده\u200cایم و آنها به آن تمسّک می\u200cجویند؟!"
      },
      {
        "index": 22,
        "text": "بلکه آنها می\u200cگویند: «ما نیاکان خود را بر آئینی یافتیم، و ما نیز به پیروی آنان هدایت یافته\u200cایم.»"
      },
      {
        "index": 23,
        "text": "و این\u200cگونه در هیچ شهر و دیاری پیش از تو پیامبر انذارکننده\u200cای نفرستادیم مگر اینکه ثروتمندان مست و مغرور آن گفتند: «ما پدران خود را بر آئینی یافتیم و به آثار آنان اقتدا می\u200cکنیم.»"
      },
      {
        "index": 24,
        "text": "(پیامبرشان) گفت: «آیا اگر من آیینی هدایت\u200cبخش\u200cتر از آنچه پدرانتان را بر آن یافتید آورده باشم (باز هم انکار می\u200cکنید)؟!» گفتند: «(آری،) ما به آنچه شما به آن فرستاده شده\u200cاید کافریم!»"
      },
      {
        "index": 25,
        "text": "به همین جهت از آنها انتقام گرفتیم؛ بنگر پایان کار تکذیب\u200cکنندگان چگونه بود!"
      },
      {
        "index": 26,
        "text": "و به خاطر بیاور هنگامی را که ابراهیم به پدرش [= عمویش آزر] و قومش گفت: «من از آنچه شما می\u200cپرستید بیزارم."
      },
      {
        "index": 27,
        "text": "مگر آن کسی که مرا آفریده، که او هدایتم خواهد کرد!»"
      },
      {
        "index": 28,
        "text": "او کلمه توحید را کلمه پاینده\u200cای در نسلهای بعد از خود قرار داد، شاید به سوی خدا باز گردند!"
      },
      {
        "index": 29,
        "text": "ولی من این گروه و پدرانشان را از مواهب دنیا بهره\u200cمند ساختم تا حق و فرستاده آشکار (الهی) به سراغشان آمد؛"
      },
      {
        "index": 30,
        "text": "هنگامی که حق به سراغشان آمد؛ گفتند: «این سحر است، و ما نسبت به آن کافریم»!"
      },
      {
        "index": 31,
        "text": "و گفتند: «چرا این قرآن بر مرد بزرگ (و ثروتمندی) از این دو شهر (مکه و طائف) ناز ل نشده است؟!»"
      },
      {
        "index": 32,
        "text": "آیا آنان رحمت پروردگارت را تقسیم می\u200cکنند؟! ما معیشت آنها را در حیات دنیا در میانشان تقسیم کردیم و بعضی را بر بعضی برتری دادیم تا یکدیگر را مسخر کرده (و با هم تعاون نمایند)؛ و رحمت پروردگارت از تمام آنچه جمع\u200cآوری می\u200cکنند بهتر است!"
      },
      {
        "index": 33,
        "text": "اگر (تمکّن کفّار از مواهب مادی) سبب نمی\u200cشد که همه مردم امت واحد (گمراهی) شوند، ما برای کسانی که به (خداوند) رحمان کافر می\u200cشدند خانه\u200cهایی قرار می\u200cدادیم با سقفهایی از نقره و نردبانهایی که از آن بالا روند،"
      },
      {
        "index": 34,
        "text": "و برای خانه\u200cهایشان درها و تختهایی (زیبا و نقره\u200cای) قرار می\u200cدادیم که بر آن تکیه کنند؛"
      },
      {
        "index": 35,
        "text": "و انواع زیورها؛ ولی تمام اینها بهره زندگی دنیاست، و آخرت نزد پروردگارت از آن پرهیزگاران است!"
      },
      {
        "index": 36,
        "text": "و هر کس از یاد خدا روی\u200cگردان شود شیطان را به سراغ او میفرستیم پس همواره قرین اوست!"
      },
      {
        "index": 37,
        "text": "و آنها [= شیاطین\u200c] این گروه را از راه خدا بازمی\u200cدارند، در حالی که گمان می\u200cکنند هدایت\u200cیافتگان حقیقی آنها هستند!"
      },
      {
        "index": 38,
        "text": "تا زمانی که (در قیامت) نزد ما حاضر شود می\u200cگوید: ای کاش میان من و تو فاصله مشرق و مغرب بود؛ چه بد همنشینی بودی!"
      },
      {
        "index": 39,
        "text": "(ولی به آنها می\u200cگوییم:) هرگز این گفتگوها امروز به حال شما سودی ندارد، چرا که ظلم کردید؛ و همه در عذاب مشترکید!"
      },
      {
        "index": 40,
        "text": "(ای پیامبر!) آیا تو می\u200cتوانی سخن خود را به گوش کران برسانی، یا کوران و کسانی را که در گمراهی آشکاری هستند هدایت کنی؟!"
      },
      {
        "index": 41,
        "text": "و هرگاه تو را از میان آنها ببریم، حتماً از آنان انتقام خواهیم گرفت؛"
      },
      {
        "index": 42,
        "text": "یا اگر (زنده بمانی و) و آنچه را (از عذاب) به آنان وعده داده\u200cایم به تو نشان دهیم، باز ما بر آنها مسلّطیم!"
      },
      {
        "index": 43,
        "text": "آنچه را بر تو وحی شده محکم بگیر که تو بر صراط مستقیمی."
      },
      {
        "index": 44,
        "text": "و این مایه یادآوری (و عظمت) تو و قوم تو است و بزودی سؤال خواهید شد."
      },
      {
        "index": 45,
        "text": "از رسولانی که پیش از تو فرستادیم بپرس: آیا غیر از خداوند رحمان معبودانی برای پرستش قرار دادیم؟!"
      },
      {
        "index": 46,
        "text": "ما موسی را با آیات خود به سوی فرعون و درباریان او فرستادیم؛ (موسی به آنها) گفت: «من فرستاده پروردگار جهانیانم»"
      },
      {
        "index": 47,
        "text": "ولی هنگامی که او آیات ما را برای آنها آورد، به آن می\u200cخندیدند!"
      },
      {
        "index": 48,
        "text": "ما هیچ آیه (و معجزه\u200cای) به آنان نشان نمی\u200cدادیم مگر اینکه از دیگری بزرگتر (و مهمتر) بود؛ و آنها را به (انواع) عذاب گرفتار کردیم شاید بازگردند!"
      },
      {
        "index": 49,
        "text": "(وقتی گرفتار بلا می\u200cشدند می) گفتند: «ای ساحر! پروردگارت را به عهدی که با تو کرده بخوان (تا ما را از این بلا برهاند) که ما هدایت خواهیم یافت (و ایمان می\u200cآوریم)!»"
      },
      {
        "index": 50,
        "text": "امّا هنگامی که عذاب را از آنها برطرف می\u200cساختیم پیمان خود را می\u200cشکستند!"
      },
      {
        "index": 51,
        "text": "فرعون در میان قوم خود ندا داد و گفت: «ای قوم من! آیا حکومت مصر از آن من نیست، و این نهرها تحت فرمان من جریان ندارد؟ آیا نمی\u200cبینید؟"
      },
      {
        "index": 52,
        "text": "مگر نه این است که من از این مردی که از خانواده و طبقه پستی است و هرگز نمی\u200cتواند فصیح سخن بگوید برترم؟"
      },
      {
        "index": 53,
        "text": "(اگر راست می\u200cگوید) چرا دستبندهای طلا به او داده نشده، یا اینکه چرا فرشتگان دوشادوش او نیامده\u200cاند (تا گفتارش را تأیید کنند)؟!"
      },
      {
        "index": 54,
        "text": "(فرعون) قوم خود را سبک شمرد، در نتیجه از او اطاعت کردند؛ آنان قومی فاسق بودند!"
      },
      {
        "index": 55,
        "text": "امّا هنگامی که ما را به خشم آوردند، از آنها انتقام گرفتیم و همه را غرق کردیم."
      },
      {
        "index": 56,
        "text": "و آنها را پیشگامان (در عذاب) و عبرتی برای دیگران قرار دادیم."
      },
      {
        "index": 57,
        "text": "و هنگامی که درباره فرزند مریم مثلی زده شد، ناگهان قوم تو بخاطر آن داد و فریاد راه انداختند."
      },
      {
        "index": 58,
        "text": "و گفتند: «آیا خدایان ما بهترند یا او [= مسیح\u200c]؟! (اگر معبودان ما در دوزخند، مسیح نیز در دوزخ است، چرا که معبود واقع شده)!» ولی آنها این مثل را جز از طریق جدال (و لجاج) برای تو نزدند؛ آنان گروهی کینه\u200cتوز و پرخاشگرند!"
      },
      {
        "index": 59,
        "text": "مسیح فقط بنده\u200cای بود که ما نعمت به او بخشیدیم و او را نمونه و الگوئی برای بنی اسرائیل قرار دادیم."
      },
      {
        "index": 60,
        "text": "و هرگاه بخواهیم به جای شما در زمین فرشتگانی قرار می\u200cدهیم که جانشین (شما) گردند!"
      },
      {
        "index": 61,
        "text": "و او [= مسیح\u200c] سبب آگاهی بر روز قیامت است. (زیرا نزول عیسی گواه نزدیکی رستاخیز است)؛ هرگز در آن تردید نکنید؛ و از من پیروی کنید که این راه مستقیم است!"
      },
      {
        "index": 62,
        "text": "و شیطان شما را (از راه خدا) باز ندارد، که او دشمن آشکار شماست!"
      },
      {
        "index": 63,
        "text": "و هنگامی که عیسی دلایل روشن (برای آنها) آورد گفت: «من برای شما حکمت آورده\u200cام، و آمده\u200cام تا برخی از آنچه را که در آن اختلاف دارید روشن کنم؛ پس تقوای الهی پیشه کنید و از من اطاعت نمایید!"
      },
      {
        "index": 64,
        "text": "خداوند پروردگار من و پروردگار شماست؛ (تنها) او را پرستش کنید که راه راست همین است!»"
      },
      {
        "index": 65,
        "text": "ولی گروه\u200cهایی از میان آنها (درباره مسیح) اختلاف کردند (و بعضی او را خدا پنداشتند)؛ وای بر کسانی که ستم کردند از عذاب روزی دردناک!"
      },
      {
        "index": 66,
        "text": "آیا جز این انتظار دارند که قیامت ناگهان به سراغشان آید در حالی که نمی\u200cفهمند؟"
      },
      {
        "index": 67,
        "text": "دوستان در آن روز دشمن یکدیگرند، مگر پرهیزگاران!"
      },
      {
        "index": 68,
        "text": "ای بندگان من! امروز نه ترسی بر شماست و نه اندوهگین می\u200cشوید!"
      },
      {
        "index": 69,
        "text": "همان کسانی که به آیات ما ایمان آوردند و تسلیم بودند."
      },
      {
        "index": 70,
        "text": "(به آنها خطاب می\u200cشود:) شما و همسرانتان در نهایت شادمانی وارد بهشت شوید!"
      },
      {
        "index": 71,
        "text": "(این در حالی است که) ظرفها (ی غذا) و جامهای طلائی (شراب طهور) را گرداگرد آنها می\u200cگردانند؛ و در آن (بهشت) آنچه دلها می\u200cخواهد و چشمها از آن لذت می\u200cبرد موجود است؛ و شما همیشه در آن خواهید ماند!"
      },
      {
        "index": 72,
        "text": "این بهشتی است که شما وارث آن می\u200cشوید بخاطر اعمالی که انجام می\u200cدادید!"
      },
      {
        "index": 73,
        "text": "و در آن برای شما میوه\u200cهای فراوان است که از آن می\u200cخورید."
      },
      {
        "index": 74,
        "text": "(ولی) مجرمان در عذاب دوزخ جاودانه می\u200cمانند."
      },
      {
        "index": 75,
        "text": "هرگز عذاب آنان تخفیف نمی\u200cیابد، و در آنجا از همه چیز مأیوسند."
      },
      {
        "index": 76,
        "text": "ما به آنها ستم نکردیم، آنان خود ستمکار بودند!"
      },
      {
        "index": 77,
        "text": "آنها فریاد می\u200cکشند: «ای مالک دوزخ! (ای کاش) پروردگارت ما را بمیراند (تا آسوده شویم)!» می\u200cگوید: «شما در این جا ماندنی هستید!»"
      },
      {
        "index": 78,
        "text": "ما حق را برای شما آوردیم؛ ولی بیشتر شما از حق کراهت داشتید!"
      },
      {
        "index": 79,
        "text": "بلکه آنها تصمیم محکم بر توطئه گرفتند؛ ما نیز اراده محکمی (درباره آنها) داریم!"
      },
      {
        "index": 80,
        "text": "آیا آنان می\u200cپندارند که ما اسرار نهانی و سخنان درگوشی آنان را نمی\u200cشنویم؟ آری، رسولان (و فرشتگان) ما نزد آنها هستند و می\u200cنویسند!"
      },
      {
        "index": 81,
        "text": "بگو: «اگر برای خداوند فرزندی بود، من نخستین پرستنده او بودم!»"
      },
      {
        "index": 82,
        "text": "منزه است پروردگار آسمانها و زمین، پروردگار عرش، از توصیفی که آنها می\u200cکنند!"
      },
      {
        "index": 83,
        "text": "آنان را به حال خود واگذار تا در باطل غوطه\u200cور باشند و سرگرم بازی شوند تا روزی را که به آنها وعده داده شده است ملاقات کنند (و نتیجه کار خود را ببینند)!"
      },
      {
        "index": 84,
        "text": "او کسی است که در آسمان معبود است و در زمین معبود؛ و او حکیم و علیم است!"
      },
      {
        "index": 85,
        "text": "پر برکت و پایدار است کسی که حکومت آسمانها و زمین و آنچه در میان آن دو است از آن اوست؛ و آگاهی از قیام قیامت نزد اوست و به سوی او بازگردانده می\u200cشوید!"
      },
      {
        "index": 86,
        "text": "کسانی را که غیر از او می\u200cخوانند قادر بر شفاعت نیستند؛ مگر آنها که شهادت به حق داده\u200cاند و بخوبی آگاهند!"
      },
      {
        "index": 87,
        "text": "و اگر از آنها بپرسی چه کسی آنان را آفریده، قطعاً می\u200cگویند: خدا؛ پس چگونه از عبادت او منحرف می\u200cشوند؟!"
      },
      {
        "index": 88,
        "text": "آنها چگونه از شکایت پیامبر که می\u200cگوید: «پروردگارا! اینها قومی هستند که ایمان نمی آورند» (غافل می\u200cشوند؟!)"
      },
      {
        "index": 89,
        "text": "پس (اکنون که چنین است) از آنان روی برگردان و بگو: «سلام بر شما»، امّا بزودی خواهند دانست!"
      }
    ],
    "index": 43
  },
  {
    "aya": [
      {
        "index": 1,
        "text": "حم\u200c"
      },
      {
        "index": 2,
        "text": "سوگند به این کتاب روشنگر،"
      },
      {
        "index": 3,
        "text": "که ما آن را در شبی پر برکت نازل کردیم؛ ما همواره انذارکننده بوده\u200cایم!"
      },
      {
        "index": 4,
        "text": "در آن شب هر امری بر اساس حکمت (الهی) تدبیر و جدا می\u200cگردد."
      },
      {
        "index": 5,
        "text": "(آری، نزول قرآن) فرمانی بود از سوی ما؛ ما (محمد (ص) را) فرستادیم!"
      },
      {
        "index": 6,
        "text": "اینها همه بخاطر رحمتی است از سوی پروردگارت، که شنونده و داناست!"
      },
      {
        "index": 7,
        "text": "(همان) پروردگار آسمانها و زمین و آنچه در میان آنهاست، اگر اهل یقین هستید!"
      },
      {
        "index": 8,
        "text": "هیچ معبودی جز او نیست؛ زنده می\u200cکند و می\u200cمیراند؛ او پروردگار شما و پروردگار پدران نخستین شماست!"
      },
      {
        "index": 9,
        "text": "ولی آنها در شکند و (با حقایق) بازی می\u200cکنند."
      },
      {
        "index": 10,
        "text": "پس منتظر روزی باش که آسمان دود آشکاری پدید آورد..."
      },
      {
        "index": 11,
        "text": "که همه مردم را فرامی\u200cگیرد؛ این عذاب دردناکی است!"
      },
      {
        "index": 12,
        "text": "(می\u200cگویند:) پروردگارا! عذاب را از ما برطرف کن که ایمان می\u200cآوریم."
      },
      {
        "index": 13,
        "text": "چگونه: و از کجا متذکر می\u200cشوند با اینکه رسول روشنگر (با معجزات و منطق روشن) به سراغشان آمد!"
      },
      {
        "index": 14,
        "text": "سپس از او روی گردان شدند و گفتند: «او تعلیم یافته\u200cای دیوانه است!»"
      },
      {
        "index": 15,
        "text": "ما عذاب را کمی برطرف می\u200cسازیم، ولی باز به کارهای خود بازمی\u200cگردید!"
      },
      {
        "index": 16,
        "text": "(ما از آنها انتقام می\u200cگیریم) در آن روز که آنها را با قدرت خواهیم گرفت؛ آری ما انتقام گیرنده\u200cایم!"
      },
      {
        "index": 17,
        "text": "ما پیش از اینها قوم فرعون را آزمودیم و رسول بزرگواری به سراغشان آمد،"
      },
      {
        "index": 18,
        "text": "(و به آنان گفت: امور) بندگان خدا را به من واگذارید که من فرستاده امینی برای شما هستم!"
      },
      {
        "index": 19,
        "text": "و در برابر خداوند تکبر نورزید که من برای شما دلیل روشنی آورده\u200cام!"
      },
      {
        "index": 20,
        "text": "و من به پروردگار خود و پروردگار شما پناه می\u200cبرم از اینکه مرا متهم کنید!"
      },
      {
        "index": 21,
        "text": "و اگر به من ایمان نمی\u200cآورید، از من کناره\u200cگیری کنید (و مانع ایمان آوردن مردم نشوید)!"
      },
      {
        "index": 22,
        "text": "(آنها هیچ یک از این پندها را نپذیرفتند، و موسی) به پیشگاه پروردگارش عرضه داشت: اینها قومی مجرمند!"
      },
      {
        "index": 23,
        "text": "(به او دستور داده شد:) بندگان مرا شبانه حرکت ده که شما تعقیب می\u200cشوید!"
      },
      {
        "index": 24,
        "text": "(هنگامی که از دریا گذشتید) دریا را آرام و گشاده بگذار (و بگذر) که آنها لشکری غرق\u200cشده خواهند بود!"
      },
      {
        "index": 25,
        "text": "(سرانجام همگی نابود شدند و) چه بسیار باغها و چشمه\u200cها که از خود به جای گذاشتند،"
      },
      {
        "index": 26,
        "text": "و زراعتها و قصرهای زیبا و گرانقیمت،"
      },
      {
        "index": 27,
        "text": "و نعمتهای فراوان دیگر که در آن (غرق) بودند!"
      },
      {
        "index": 28,
        "text": "اینچنین بود ماجرای آنان! و ما (اموال و حکومت) اینها را میراث برای اقوام دیگری قرار دادیم!"
      },
      {
        "index": 29,
        "text": "نه آسمان بر آنان گریست و نه زمین، و نه به آنها مهلتی داده شد!"
      },
      {
        "index": 30,
        "text": "ما بنی اسرائیل را از عذاب ذلّت\u200cبار رهایی بخشیدیم؛"
      },
      {
        "index": 31,
        "text": "از فرعون که مردی متکبر و از اسرافکاران بود!"
      },
      {
        "index": 32,
        "text": "ما آنها را با علم (خویش) بر جهانیان برگزیدیم و برتری دادیم،"
      },
      {
        "index": 33,
        "text": "و آیاتی (از قدرت خویش) را به آنها دادیم که آزمایش آشکاری در آن بود (ولی آنان کفران کردند و مجازات شدند)!"
      },
      {
        "index": 34,
        "text": "اینها [= مشرکان\u200c] می\u200cگویند:"
      },
      {
        "index": 35,
        "text": "«مرگ ما جز همان مرگ اول نیست و هرگز برانگیخته نخواهیم شد!"
      },
      {
        "index": 36,
        "text": "اگر راست می\u200cگویید پدران ما را (زنده کنید و) بیاورید (تا گواهی دهند)!»"
      },
      {
        "index": 37,
        "text": "آیا آنان بهترند یا قوم «تبّع» و کسانی که پیش از آنها بودند؟! ما آنان را هلاک کردیم، چرا که مجرم بودند!"
      },
      {
        "index": 38,
        "text": "ما آسمانها و زمین و آنچه را که در میان این دو است به بازی (و بی\u200cهدف) نیافریدیم!"
      },
      {
        "index": 39,
        "text": "ما آن دو را جز بحق نیافریدیم؛ ولی بیشتر آنان نمی\u200cدانند!"
      },
      {
        "index": 40,
        "text": "روز جدایی (حق از باطل) وعده\u200cگاه همه آنهاست!"
      },
      {
        "index": 41,
        "text": "روزی که هیچ دوستی کمترین کمکی به دوستش نمی\u200cکند، و از هیچ\u200cسو یاری نمی\u200cشوند؛"
      },
      {
        "index": 42,
        "text": "مگر کسی که خدا او را مورد رحمت قرار داده، چرا که او عزیز و رحیم است!"
      },
      {
        "index": 43,
        "text": "مسلّماً درخت زقّوم..."
      },
      {
        "index": 44,
        "text": "غذای گنهکاران است،"
      },
      {
        "index": 45,
        "text": "همانند فلز گداخته در شکمها می\u200cجوشد؛"
      },
      {
        "index": 46,
        "text": "جوششی همچون آب سوزان!"
      },
      {
        "index": 47,
        "text": "(آنگاه به مأموران دوزخ خطاب می\u200cشود:) این کافر مجرم را بگیرید و به میان دوزخ پرتابش کنید!"
      },
      {
        "index": 48,
        "text": "سپس بر سر او از عذاب جوشان بریزید!"
      },
      {
        "index": 49,
        "text": "(به او گفته می\u200cشود:) بچش که (به پندار خود) بسیار قدرتمند و محترم بودی!"
      },
      {
        "index": 50,
        "text": "این همان چیزی است که پیوسته در آن تردید می\u200cکردید!"
      },
      {
        "index": 51,
        "text": "(ولی) پرهیزگاران در جایگاه امنی قرار دارند،"
      },
      {
        "index": 52,
        "text": "در میان باغها و چشمه\u200cها؛"
      },
      {
        "index": 53,
        "text": "آنها لباسهایی از حریر نازک و ضخیم می\u200cپوشند و در مقابل یکدیگر می\u200cنشینند؛"
      },
      {
        "index": 54,
        "text": "اینچنین\u200cاند بهشتیان؛ و آنها را با «حور العین» تزویج می\u200cکنیم!"
      },
      {
        "index": 55,
        "text": "آنها در آنجا هر نوع میوه\u200cای را بخواهند در اختیارشان قرارمی\u200cگیرد، و در نهایت امنیّت به سر می\u200cبرند!"
      },
      {
        "index": 56,
        "text": "هرگز مرگی جز همان مرگ اوّل (که در دنیا چشیده\u200cاند) نخواهند چشید، و خداوند آنها را از عذاب دوزخ حفظ می\u200cکند؛"
      },
      {
        "index": 57,
        "text": "این فضل و بخششی است از سوی پروردگارت، این همان رستگاری بزرگ است!"
      },
      {
        "index": 58,
        "text": "ما آن [= قرآن\u200c] را بر زبان تو آسان ساختیم، شاید آنان متذکّر شوند!"
      },
      {
        "index": 59,
        "text": "(امّا اگر نپذیرفتند) منتظر باش، آنها نیز منتظرند (تو منتظر پیروزی الهی و آنها منتظر عذاب و شکست)!"
      }
    ],
    "index": 44
  },
  {
    "aya": [
      {
        "index": 1,
        "text": "حم\u200c"
      },
      {
        "index": 2,
        "text": "این کتاب از سوی خداوند عزیز و حکیم نازل شده است!"
      },
      {
        "index": 3,
        "text": "بی\u200cشکّ در آسمانها و زمین نشانه\u200cهای (فراوانی) برای مؤمنان وجود دارد؛"
      },
      {
        "index": 4,
        "text": "و نیز در آفرینش شما و جنبندگانی که (در سراسر زمین) پراکنده ساخته، نشانه\u200cهایی است برای جمعیّتی که اهل یقینند."
      },
      {
        "index": 5,
        "text": "و نیز در آمد و شد شب و روز، و رزق (و بارانی) که خداوند از آسمان نازل کرده و بوسیله آن زمین را بعد از مردنش حیات بخشیده و همچنین در وزش بادها، نشانه\u200cهای روشنی است برای گروهی که اهل تفکّرند!"
      },
      {
        "index": 6,
        "text": "اینها آیات خداوند است که ما آن را بحقّ بر تو تلاوت می\u200cکنیم؛ اگر آنها به این آیات ایمان نیاورند، به کدام سخن بعد از سخن خدا و آیاتش ایمان می\u200cآورند؟!"
      },
      {
        "index": 7,
        "text": "وای بر هر دروغگوی گنهکار..."
      },
      {
        "index": 8,
        "text": "که پیوسته آیات خدا را می\u200cشنود که بر او تلاوت می\u200cشود، امّا از روی تکبّر اصرار بر مخالفت دارد؛ گویی اصلاً آن را هیچ نشنیده است؛ چنین کسی را به عذابی دردناک بشارت ده!"
      },
      {
        "index": 9,
        "text": "و هرگاه از بعضی آیات ما آگاه شود، آن را به باد استهزا می\u200cگیرد؛ برای آنان عذاب خوارکننده\u200cای است!"
      },
      {
        "index": 10,
        "text": "و پشت سرشان دوزخ است؛ و هرگز آنچه را به دست آورده\u200cاند آنها را (از عذاب الهی) رهایی نمی\u200cبخشد، و نه اولیایی که غیر از خدا برای خود برگزیدند (مایه نجاتشان خواهند بود)؛ و عذاب بزرگی برای آنهاست!"
      },
      {
        "index": 11,
        "text": "این (قرآن) مایه هدایت است، و کسانی که به آیات پروردگارشان کافر شدند، عذابی سخت و دردناک دارند!"
      },
      {
        "index": 12,
        "text": "خداوند همان کسی است که دریا را مسخّر شما کرد تا کشتیها بفرمانش در آن حرکت کنند و بتوانید از فضل او بهره گیرید، و شاید شکر نعمتهایش را بجا آورید!"
      },
      {
        "index": 13,
        "text": "او آنچه در آسمانها و آنچه در زمین است همه را از سوی خودش مسخّر شما ساخته؛ در این نشانه\u200cهای (مهمّی) است برای کسانی که اندیشه می\u200cکنند!"
      },
      {
        "index": 14,
        "text": "به مؤمنان بگو: «کسانی را که امید به ایّام اللّه [= روز رستاخیز] ندارند مورد عفو قرار دهند تا خداوند هر قومی را به اعمالی که انجام می\u200cدادند جزا دهد»!"
      },
      {
        "index": 15,
        "text": "هر کس کار شایسته\u200cای بجا آورد، برای خود بجا آورده است؛ و کسی که کار بد می\u200cکند، به زیان خود اوست؛ سپس همه شما به سوی پروردگارتان بازگردانده می\u200cشوید!"
      },
      {
        "index": 16,
        "text": "ما بنی اسرائیل را کتاب (آسمانی) و حکومت و نبّوت بخشیدیم و از روزیهای پاکیزه به آنها عطا کردیم و آنان را بر جهانیان (و مردم عصر خویش) برتری بخشیدیم؛"
      },
      {
        "index": 17,
        "text": "و دلایل روشنی از امر نبّوت و شریعت در اختیارشان قرار دادیم؛ آنها اختلاف نکردند مگر بعد از علم و آگاهی؛ و این اختلاف بخاطر ستم و برتری\u200cجویی آنان بود؛ امّا پروردگارت روز قیامت در میان آنها در آنچه اختلاف داشتند داوری می\u200cکند."
      },
      {
        "index": 18,
        "text": "سپس تو را بر شریعت و آیین حقّی قرار دادیم؛ از آن پیروی کن و از هوسهای کسانی که آگاهی ندارند پیروی مکن!"
      },
      {
        "index": 19,
        "text": "آنها هرگز نمی\u200cتوانند تو را در برابر خداوند بی\u200cنیاز کنند (و از عذابش برهانند)؛ و ظالمان یار و یاور یکدیگرند، امّا خداوند یار و یاور پرهیزگاران است!"
      },
      {
        "index": 20,
        "text": "این (قرآن و شریعت آسمانی) وسایل بینایی و مایه هدایت و رحمت است برای مردمی که (به آن) یقین دارند!"
      },
      {
        "index": 21,
        "text": "آیا کسانی که مرتکب بدیها و گناهان شدند گمان کردند که ما آنها را همچون کسانی قرارمی\u200cدهیم که ایمان آورده و اعمال صالح انجام داده\u200cاند که حیات و مرگشان یکسان باشد؟! چه بد داوری می\u200cکنند!"
      },
      {
        "index": 22,
        "text": "و خداوند آسمانها و زمین را بحقّ آفریده است تا هر کس در برابر اعمالی که انجام داده است جزا داده شود؛ و به آنها ستمی نخواهد شد!"
      },
      {
        "index": 23,
        "text": "آیا دیدی کسی را که معبود خود را هوای نفس خویش قرار داده و خداوند او را با آگاهی (بر اینکه شایسته هدایت نیست) گمراه ساخته و بر گوش و قلبش مُهر زده و بر چشمش پرده\u200cای افکنده است؟! با این حال چه کسی می\u200cتواند غیر از خدا او را هدایت کند؟! آیا متذکّر نمی\u200cشوید؟!"
      },
      {
        "index": 24,
        "text": "آنها گفتند: «چیزی جز همین زندگی دنیای ما در کار نیست؛ گروهی از ما می\u200cمیرند و گروهی جای آنها را می\u200cگیرند؛ و جز طبیعت و روزگار ما را هلاک نمی\u200cکند!» آنان به این سخن که می\u200cگویند علمی ندارند، بلکه تنها حدس می\u200cزنند (و گمانی بی\u200cپایه دارند)!"
      },
      {
        "index": 25,
        "text": "و هنگامی که آیات روشن ما بر آنها خوانده می\u200cشود، دلیلی در برابر آن ندارند جز اینکه می\u200cگویند: «اگر راست می\u200cگویید پدران ما را (زنده کنید) و بیاورید (تا گواهی دهند)!»"
      },
      {
        "index": 26,
        "text": "بگو: «خداوند شما را زنده می\u200cکند، سپس می\u200cمیراند، بار دیگر در روز قیامت که در آن تردیدی نیست گردآوری می\u200cکند؛ ولی بیشتر مردم نمی\u200cدانند.»"
      },
      {
        "index": 27,
        "text": "مالکیّت و حاکمیّت آسمانها و زمین برای خداست؛ و آن روز که قیامت برپا شود اهل باطل زیان می\u200cبینند!"
      },
      {
        "index": 28,
        "text": "در آن روز هر امّتی را می\u200cبینی (که از شدّت ترس و وحشت) بر زانو نشسته؛ هر امّتی بسوی کتابش خوانده می\u200cشود، و (به آنها می\u200cگویند:) امروز جزای آنچه را انجام می\u200cدادید به شما می\u200cدهند!"
      },
      {
        "index": 29,
        "text": "این کتاب ما است که بحق با شما سخن می\u200cگوید (و اعمال شما را بازگو می\u200cکند)؛ ما آنچه را انجام می\u200cدادید می\u200cنوشتیم!"
      },
      {
        "index": 30,
        "text": "امّا کسانی که ایمان آوردند و اعمال صالح انجام دادند، پروردگارشان آنها را در رحمت خود وارد می\u200cکند؛ این همان پیروزی بزرگ است!"
      },
      {
        "index": 31,
        "text": "امّا کسانی که کافر شدند (به آنها گفته می\u200cشود:) مگر آیات من بر شما خوانده نمی\u200cشد و شما استکبار کردید و قوم مجرمی بودید؟!"
      },
      {
        "index": 32,
        "text": "و هنگامی که گفته می\u200cشد: «وعده خداوند حقّ است، و در قیامت هیچ شکّی نیست»، شما می\u200cگفتید: «ما نمی\u200cدانیم قیامت چیست؟ ما تنها گمانی در این باره داریم، و به هیچ\u200cوجه یقین نداریم!»"
      },
      {
        "index": 33,
        "text": "و بدیهای اعمالشان برای آنان آشکار می\u200cشود، و سرانجام آنچه را استهزا می\u200cکردند آنها را فرامی\u200cگیرد!"
      },
      {
        "index": 34,
        "text": "و به آنها گفته می\u200cشود: «امروز شما را فراموش می\u200cکنیم همان\u200cگونه که شما دیدار امروزتان را فراموش کردید؛ و جایگاه شما دوزخ است و هیچ یاوری ندارید!"
      },
      {
        "index": 35,
        "text": "این بخاطر آن است که شما آیات خدا را به مسخره گرفتید و زندگی دنیا شما را فریب داد! «امروز نه آنان را از دوزخ بیرون می\u200cآورند، و نه هیچ\u200cگونه عذری از آنها پذیرفته می\u200cشود!"
      },
      {
        "index": 36,
        "text": "پس حمد و ستایش مخصوص خداست، پروردگار آسمانها و پروردگار زمین و پروردگار همه جهانیان!"
      },
      {
        "index": 37,
        "text": "و برای اوست کبریا و عظمت در آسمانها و زمین، و اوست عزیز و حکیم!"
      }
    ],
    "index": 45
  },
  {
    "aya": [
      {
        "index": 1,
        "text": "حم\u200c"
      },
      {
        "index": 2,
        "text": "این کتاب از سوی خداوند عزیز و حکیم نازل شده است!"
      },
      {
        "index": 3,
        "text": "ما آسمانها و زمین و آنچه را در میان این دو است جز بحق و برای سرآمد معیّنی نیافریدیم؛ امّا کافران از آنچه انذار می\u200cشوند روی گردانند!"
      },
      {
        "index": 4,
        "text": "به آنان بگو: «این معبودهایی را که غیر از خدا پرستش می\u200cکنید به من نشان دهید چه چیزی از زمین را آفریده\u200cاند، یا شرکتی در آفرینش آسمانها دارند؟ کتابی آسمانی پیش از این، یا اثر علمی از گذشتگان برای من بیاورید (که دلیل صدق گفتار شما باشد) اگر راست می\u200cگویید!»"
      },
      {
        "index": 5,
        "text": "چه کسی گمراهتر است از آن کس که معبودی غیر خدا را می\u200cخواند که تا قیامت هم به او پاسخ نمی\u200cگوید و از خواندن آنها (کاملا) ً بی\u200cخبر است؟! (و صدای آنها را هیچ نمی\u200cشنود!)"
      },
      {
        "index": 6,
        "text": "و هنگامی که مردم محشور می\u200cشوند، معبودهای آنها دشمنانشان خواهند بود؛ حتّی عبادت آنها را انکار می\u200cکنند!"
      },
      {
        "index": 7,
        "text": "هنگامی که آیات روشن ما بر آنان خوانده می\u200cشود، کافران در برابر حقّی که برای آنها آمده می\u200cگویند: «این سحری آشکار است!»"
      },
      {
        "index": 8,
        "text": "بلکه می\u200cگویند: «این آیات را بر خدا افترا بسته است!» بگو: «اگر من آن را بدروغ به خدا نسبت داده باشم (لازم است مرا رسوا کند و) شما نمی\u200cتوانید در برابر خداوند از من دفاع کنید! او کارهایی را که شما در آن وارد می\u200cشوید بهتر می\u200cداند؛ همین بس که خداوند گواه میان من و شما باشد؛ و او آمرزنده و مهربان است!»"
      },
      {
        "index": 9,
        "text": "بگو: «من پیامبر نوظهوری نیستم؛ و نمی\u200cدانم با من و شما چه خواهد شد؛ من تنها از آنچه بر من وحی می\u200cشود پیروی می\u200cکنم، و جز بیم\u200cدهنده آشکاری نیستم!»"
      },
      {
        "index": 10,
        "text": "بگو: «به من خبر دهید اگر این قرآن از سوی خدا باشد و شما به آن کافر شوید، در حالی که شاهدی از بنی اسرائیل بر آن شهادت دهد، و او ایمان آورد و شما استکبار کنید (چه کسی گمراهتر از شما خواهد بود)؟! خداوند گروه ستمگر را هدایت نمی\u200cکند!»"
      },
      {
        "index": 11,
        "text": "کافران درباره مؤمنان چنین گفتند: «اگر (اسلام) چیز خوبی بود، هرگز آنها (در پذیرش آن) بر ما پیشی نمی\u200cگرفتند!» و چون خودشان بوسیله آن هدایت نشدند می\u200cگویند: «این یک دروغ قدیمی است!»"
      },
      {
        "index": 12,
        "text": "و پیش از آن، کتاب موسی که پیشوا و رحمت بود (نشانه\u200cهای آن را بیان کرده)، و این کتاب هماهنگ با نشانه\u200cهای تورات است در حالی که به زبان عربی و فصیح و گویاست، تا ظالمان را بیم دهد و برای نیکوکاران بشارتی باشد!"
      },
      {
        "index": 13,
        "text": "کسانی که گفتند: «پروردگار ما اللّه است»، سپس استقامت کردند، نه ترسی برای آنان است و نه اندوهگین می\u200cشوند."
      },
      {
        "index": 14,
        "text": "آنها اهل بهشتند و جاودانه در آن می\u200cمانند؛ این پاداش اعمالی است که انجام می\u200cدادند."
      },
      {
        "index": 15,
        "text": "ما به انسان توصیه کردیم که به پدر و مادرش نیکی کند، مادرش او را با ناراحتی حمل می\u200cکند و با ناراحتی بر زمین می\u200cگذارد؛ و دوران حمل و از شیر بازگرفتنش سی ماه است؛ تا زمانی که به کمال قدرت و رشد برسد و به چهل سالگی بالغ گردد می\u200cگوید: «پروردگارا! مرا توفیق ده تا شکر نعمتی را که به من و پدر و مادرم دادی بجا آورم و کار شایسته\u200cای انجام دهم که از آن خشنود باشی، و فرزندان مرا صالح گردان؛ من به سوی تو بازمی\u200cگردم و توبه می\u200cکنم، و من از مسلمانانم!»"
      },
      {
        "index": 16,
        "text": "آنها کسانی هستند که ما بهترین اعمالشان را قبول می\u200cکنیم و از گناهانشان می\u200cگذریم و در میان بهشتیان جای دارند؛ این وعده راستی است که وعده داده می\u200cشدند."
      },
      {
        "index": 17,
        "text": "و کسی که به پدر و مادرش می\u200cگوید: «اف بر شما! آیا به من وعده می\u200cدهید که من روز قیامت مبعوث می\u200cشوم؟! در حالی که پیش از من اقوام زیادی بودند (و هرگز مبعوث نشدند)! و آن دو پیوسته فریاد می\u200cکشند و خدا را به یاری می\u200cطلبند که: وای بر تو، ایمان بیاور که وعده خدا حق است امّا او پیوسته می\u200cگوید:» اینها چیزی جز افسانه\u200cهای پیشینیان نیست!"
      },
      {
        "index": 18,
        "text": "آنها کسانی هستند که فرمان عذاب درباره آنان همراه اقوام (کافری) که پیش از آنان از جنّ و انس بودند مسلّم شده، چرا که همگی زیانکار بودند!"
      },
      {
        "index": 19,
        "text": "و برای هر کدام از آنها درجاتی است بر طبق اعمالی که انجام داده\u200cاند، تا خداوند کارهایشان را بی\u200cکم و کاست به آنان تحویل دهد؛ و به آنها هیچ ستمی نخواهد شد!"
      },
      {
        "index": 20,
        "text": "آن روز که کافران را بر آتش عرضه می\u200cکنند (به آنها گفته می\u200cشود:) از طیّبات و لذائذ در زندگی دنیا خود استفاده کردید و از آن بهره گرفتید؛ اما امروز عذاب ذلّت\u200cبار بخاطر استکباری که در زمین بناحق کردید و بخاطر گناهانی که انجام می\u200cدادید؛ جزای شما خواهد بود!"
      },
      {
        "index": 21,
        "text": "(سرگذشت هود) برادر قوم عاد را یاد کن، آن زمان که قومش را در سرزمین «احقاف» بیم داد در حالی که پیامبران زیادی قبل از او در گذشته\u200cهای دور و نزدیک آمده بودند که: جز خدای یگانه را نپرستید! (و گفت:) من بر شما از عذاب روزی بزرگ می\u200cترسم!"
      },
      {
        "index": 22,
        "text": "آنها گفتند: «آیا آمده\u200cای که ما را (با دروغهایت) از معبودانمان بازگردانی؟! اگر راست می\u200cگویی عذابی را که به ما وعده می\u200cدهی بیاور!»"
      },
      {
        "index": 23,
        "text": "گفت: «علم (آن) تنها نزد خداست (و او می\u200cداند چه زمانی شما را مجازات کند)؛ من آنچه را به آن فرستاده شده\u200cام به شما می\u200cرسانم، (وظیفه من همین است!) ولی شما را قومی می\u200cبینیم که پیوسته در نادانی هستید!»"
      },
      {
        "index": 24,
        "text": "هنگامی که آن (عذاب الهی) را بصورت ابر گسترده\u200cای دیدند که بسوی درّه\u200cها و آبگیرهای آنان در حرکت است (خوشحال شدند) گفتند: «این ابری است که بر ما می\u200cبارد!» (ولی به آنها گفته شد:) این همان چیزی است که برای آمدنش شتاب می\u200cکردید، تندبادی است (وحشتناک) که عذاب دردناکی در آن است!"
      },
      {
        "index": 25,
        "text": "همه چیز را بفرمان پروردگارش در هم میکوبد و نابود میکند (آری) آنها صبح کردند در حالی که چیزی جز خانه\u200cهایشان به چشم نمی\u200cخورد؛ ما این\u200cگونه گروه مجرمان را کیفر می\u200cدهیم!"
      },
      {
        "index": 26,
        "text": "ما به آنها [= قوم عاد] قدرتی دادیم که به شما ندادیم، و برای آنان گوش و چشم و دل قرار دادیم؛ (امّا به هنگام نزول عذاب) نه گوشها و چشمها و نه عقلهایشان برای آنان هیچ سودی نداشت، چرا که آیات خدا را انکار می\u200cکردند؛ و سرانجام آنچه را استهزا می\u200cکردند بر آنها وارد شد!"
      },
      {
        "index": 27,
        "text": "ما آبادیهایی را که پیرامون شما بودند نابود ساختیم، و آیات خود را بصورتهای گوناگون (برای مردم آنها) بیان کردیم شاید بازگردند!"
      },
      {
        "index": 28,
        "text": "پس چرا معبودانی را که غیر از خدا برگزیدند -به گمان اینکه به خدا نزدیکشان سازد- آنها را یاری نکردند؟! بلکه از میانشان گم شدند! این بود نتیجه دروغ آنها و آنچه افترا می\u200cبستند!"
      },
      {
        "index": 29,
        "text": "(به یاد آور) هنگامی که گروهی از جنّ را به سوی تو متوجّه ساختیم که قرآن را بشنوند؛ وقتی حضور یافتند به یکدیگر گفتند: «خاموش باشید و بشنوید!» و هنگامی که پایان گرفت، به سوی قوم خود بازگشتند و آنها را بیم دادند!"
      },
      {
        "index": 30,
        "text": "گفتند: «ای قوم ما! ما کتابی را شنیدیم که بعد از موسی نازل شده، هماهنگ با نشانه\u200cهای کتابهای پیش از آن، که به سوی حقّ و راه راست هدایت می\u200cکند."
      },
      {
        "index": 31,
        "text": "ای قوم ما! دعوت کننده الهی را اجابت کنید و به او ایمان آورید تا گناهانتان را ببخشد و شما را از عذابی دردناک پناه دهد!"
      },
      {
        "index": 32,
        "text": "و هر کس به دعوت کننده الهی پاسخ نگوید، هرگز نمی\u200cتواند از چنگال عذاب الهی در زمین فرار کند، و غیر از خدا یار و یاوری برای او نیست؛ چنین کسانی در گمراهی آشکارند!»"
      },
      {
        "index": 33,
        "text": "آیا آنها نمی\u200cدانند خداوندی که آسمانها و زمین را آفریده و از آفرینش آنها ناتوان نشده است، می\u200cتواند مُردگان را زنده کند؟! آری او بر هر چیز تواناست!"
      },
      {
        "index": 34,
        "text": "روزی را به یاد آور که کافران را بر آتش عرضه می\u200cدارند (و به آنها گفته می\u200cشود:) آیا این حقّ نیست؟! می\u200cگویند: «آری، به پروردگارمان سوگند (که حقّ است)!» (در این هنگام خداوند) می\u200cگوید: «پس عذاب را بخاطر کفرتان بچشید!»"
      },
      {
        "index": 35,
        "text": "پس صبر کن آن\u200cگونه که پیامبران «اُولو العزم» صبر کردند، و برای (عذاب) آنان شتاب مکن! هنگامی که وعده\u200cهایی را که به آنها داده می\u200cشود ببینند، احساس می\u200cکنند که گویی فقط ساعتی از یک روز (در دنیا) توقّف داشتند؛ این ابلاغی است برای همگان؛ آیا جز قوم فاسق هلاک می\u200cشوند؟!"
      }
    ],
    "index": 46
  },
  {
    "aya": [
      {
        "index": 1,
        "text": "کسانی که کافر شدند و (مردم را) از راه خدا بازداشتند، (خداوند) اعمالشان را نابود می\u200cکند!"
      },
      {
        "index": 2,
        "text": "و کسانی که ایمان آوردند و کارهای شایسته انجام دادند و به آنچه بر محمد (ص) نازل شده -و همه حقّ است و از سوی پروردگارشان- نیز ایمان آوردند، خداوند گناهانشان را می\u200cبخشد و کارشان را اصلاح می\u200cکند!"
      },
      {
        "index": 3,
        "text": "این بخاطر آن است که کافران از باطل پیروی کردند، و مؤمنان از حقّی که از سوی پروردگارشان بود تبعیّت نمودند؛ این\u200cگونه خداوند برای مردم مثَلهای (زندگی) آنان را بیان می\u200cکند!"
      },
      {
        "index": 4,
        "text": "و هنگامی که با کافران (جنایت\u200cپیشه) در میدان جنگ روبه\u200cرو شدید گردنهایشان را بزنید، (و این کار را همچنان ادامه دهید) تا به اندازه کافی دشمن را در هم بکوبید؛ در این هنگام اسیران را محکم ببندید؛ سپس یا بر آنان منّت گذارید (و آزادشان کنید) یا در برابر آزادی از آنان فدیه [= غرامت\u200c] بگیرید؛ (و این وضع باید همچنان ادامه یابد) تا جنگ بار سنگین خود را بر زمین نهد، (آری) برنامه این است! و اگر خدا می\u200cخواست خودش آنها را مجازات می\u200cکرد، اما می\u200cخواهد بعضی از شما را با بعضی دیگر بیازماید؛ و کسانی که در راه خدا کشته شدند، خداوند هرگز اعمالشان را از بین نمی\u200cبرد!"
      },
      {
        "index": 5,
        "text": "بزودی آنان را هدایت نموده و کارشان را اصلاح می\u200cکند؛"
      },
      {
        "index": 6,
        "text": "و آنها را در بهشت (جاویدانش) که اوصاف آن را برای آنان بازگو کرده وارد می\u200cکند."
      },
      {
        "index": 7,
        "text": "ای کسانی که ایمان آورده\u200cاید! اگر (آیین) خدا را یاری کنید، شما را یاری می\u200cکند و گامهایتان را استوار می\u200cدارد."
      },
      {
        "index": 8,
        "text": "و کسانی که کافر شدند، مرگ بر آنان! و اعمالشان نابود باد!"
      },
      {
        "index": 9,
        "text": "این بخاطر آن است که از آنچه خداوند نازل کرده کراهت داشتند؛ از این رو خدا اعمالشان را حبط و نابود کرد!"
      },
      {
        "index": 10,
        "text": "آیا در زمین سیر نکردند تا ببینند عاقبت کسانی که قبل از آنان بودند چگونه بود؟! خداوند آنها را هلاک کرد؛ و برای کافران امثال این مجازاتها خواهد بود!"
      },
      {
        "index": 11,
        "text": "این برای آن است که خداوند مولا و سرپرست کسانی است که ایمان آوردند؛ امّا کافران مولایی ندارند!"
      },
      {
        "index": 12,
        "text": "خداوند کسانی را که ایمان آوردند و اعمال صالح انجام دادند وارد باغهایی از بهشت می\u200cکند که نهرها از زیر (درختانش) جاری است؛ در حالی که کافران از متاع زودگذر دنیا بهره می\u200cگیرند و همچون چهارپایان می\u200cخورند، و سرانجام آتش دوزخ جایگاه آنهاست!"
      },
      {
        "index": 13,
        "text": "و چه بسیار شهرهایی که از شهری که تو را بیرون کرد نیرومندتر بودند؛ ما همه آنها را نابود کردیم و هیچ یاوری نداشتند!"
      },
      {
        "index": 14,
        "text": "آیا کسی که دلیل روشنی از سوی پروردگارش دارد، همانند کسی است که زشتی اعمالش در نظرش آراسته شده و از هوای نفسشان پیروی می\u200cکنند؟!"
      },
      {
        "index": 15,
        "text": "توصیف بهشتی که به پرهیزگاران وعده داده شده، چنین است: در آن نهرهایی از آب صاف و خالص که بدبو نشده، و نهرهایی از شیر که طعم آن دگرگون نگشته، و نهرهایی از شراب (طهور) که مایه لذّت نوشندگان است، و نهرهایی از عسل مصفّاست، و برای آنها در آن از همه انواع میوه\u200cها وجود دارد؛ و (از همه بالاتر) آمرزشی است از سوی پروردگارشان! آیا اینها همانند کسانی هستند که همیشه در آتش دوزخند و از آب جوشان نوشانده می\u200cشوند که اندرونشان را از هم متلاشی می\u200cکند؟!"
      },
      {
        "index": 16,
        "text": "گروهی از آنان به سخنانت گوش فرامی\u200cدهند، امّا هنگامی که از نزد تو خارج می\u200cشوند به کسانی که علم و دانش به آنان بخشیده شده (از روی استهزا) می\u200cگویند: «(این مرد) الان چه گفت؟!» آنها کسانی هستند که خداوند بر دلهایشان مُهر نهاده و از هوای نفسشان پیروی کرده\u200cاند (از این رو چیزی نمی\u200cفهمند)!"
      },
      {
        "index": 17,
        "text": "کسانی که هدایت یافته\u200cاند، خداوند بر هدایتشان می\u200cافزاید و روح تقوا به آنان می\u200cبخشد!"
      },
      {
        "index": 18,
        "text": "آیا آنها [= کافران\u200c] جز این انتظاری دارند که قیامت ناگهان فرا رسد (آنگاه ایمان آورند)، در حالی که هم\u200cاکنون نشانه\u200cهای آن آمده است؛ اما هنگامی که بیاید، تذکّر (و ایمان) آنها سودی نخواهد داشت!"
      },
      {
        "index": 19,
        "text": "پس بدان که معبودی جز «اللّه» نیست؛ و برای گناه خود و مردان و زنان باایمان استغفار کن! و خداوند محل حرکت و قرارگاه شما را می\u200cداند!"
      },
      {
        "index": 20,
        "text": "کسانی که ایمان آورده\u200cاند می\u200cگویند: «چرا سوره\u200cای نازل نمی\u200cشود (که در آن فرمان جهاد باشد)؟!» امّا هنگامی که سوره واضح و روشنی نازل می\u200cگردد که در آن سخنی از جنگ است، منافقان بیماردل را می\u200cبینی که همچون کسی که در آستانه مرگ قرار گرفته به تو نگاه می\u200cکنند؛ پس مرگ و نابودی برای آنان سزاوارتر است!"
      },
      {
        "index": 21,
        "text": "(ولی) اطاعت و سخن سنجیده برای آنان بهتر است؛ و اگر هنگامی که فرمان جهاد قطعی می\u200cشود به خدا راست گویند (و از در صدق و صفا درآیند) برای آنها بهتر می\u200cباشد!"
      },
      {
        "index": 22,
        "text": "اگر (از این دستورها) روی گردان شوید، جز این انتظار می\u200cرود که در زمین فساد و قطع پیوند خویشاوندی کنید؟!"
      },
      {
        "index": 23,
        "text": "آنها کسانی هستند که خداوند از رحمت خویش دورشان ساخته، گوشهایشان را کر و چشمهایشان را کور کرده است!"
      },
      {
        "index": 24,
        "text": "آیا آنها در قرآن تدبّر نمی\u200cکنند، یا بر دلهایشان قفل نهاده شده است؟!"
      },
      {
        "index": 25,
        "text": "کسانی که بعد از روشن شدن هدایت برای آنها، پشت به حق کردند، شیطان اعمال زشتشان را در نظرشان زینت داده و آنان را با آرزوهای طولانی فریفته است!"
      },
      {
        "index": 26,
        "text": "این بخاطر آن است که آنان به کسانی که نزول وحی الهی را کراهت داشتند گفتند: «ما در بعضی از امور از شما پیروی می\u200cکنیم؟» در حالی که خداوند پنهانکاری آنان را می\u200cداند."
      },
      {
        "index": 27,
        "text": "حال آنها چگونه خواهد بود هنگامی که فرشتگان (مرگ) بر صورت و پشت آنان می\u200cزنند و جانشان را می\u200cگیرند؟!"
      },
      {
        "index": 28,
        "text": "این بخاطر آن است که آنها از آنچه خداوند را به خشم می\u200cآورد پیروی کردند، و آنچه را موجب خشنودی اوست کراهت داشتند؛ از این رو (خداوند) اعمالشان را نابود کرد!"
      },
      {
        "index": 29,
        "text": "آیا کسانی که در دلهایشان بیماری است گمان کردند خدا کینه\u200cهایشان را آشکار نمی\u200cکند؟!"
      },
      {
        "index": 30,
        "text": "و اگر ما بخواهیم آنها را به تو نشان می\u200cدهیم تا آنان را با قیافه\u200cهایشان بشناسی، هر چند می\u200cتوانی آنها را از طرز سخنانشان بشناسی؛ و خداوند اعمال شما را می\u200cداند!"
      },
      {
        "index": 31,
        "text": "ما همه شما را قطعاً می\u200cآزمائیم تا معلوم شود مجاهدان واقعی و صابران از میان شما کیانند، و اخبار شما را بیازماییم!"
      },
      {
        "index": 32,
        "text": "آنان که کافر شدند و (مردم را) از راه خدا بازداشتند و بعد از روشن\u200cشدن هدایت برای آنان (باز) به مخالفت با رسول (خدا) برخاستند، هرگز زیانی به خدا نمی\u200cرسانند و (خداوند) بزودی اعمالشان را نابود می\u200cکند!"
      },
      {
        "index": 33,
        "text": "ای کسانی که ایمان آورده\u200cاید! اطاعت کنید خدا را، و اطاعت کنید رسول (خدا) را، و اعمال خود را باطل نسازید!"
      },
      {
        "index": 34,
        "text": "کسانی که کافر شدند و (مردم را) از راه خدا بازداشتند سپس در حال کفر از دنیا رفتند، خدا هرگز آنها را نخواهد بخشید."
      },
      {
        "index": 35,
        "text": "پس هرگز سست نشوید و (دشمنان را) به صلح (ذلّت\u200cبار) دعوت نکنید در حالی که شما برترید، و خداوند با شماست و چیزی از (ثواب) اعمالتان را کم نمی\u200cکند!"
      },
      {
        "index": 36,
        "text": "زندگی دنیا تنها بازی و سرگرمی است؛ و اگر ایمان آورید و تقوا پیشه کنید، پاداشهای شما را می\u200cدهد و اموال شما را نمی\u200cطلبد،"
      },
      {
        "index": 37,
        "text": "چرا که هر گاه اموال شما را مطالبه کند و حتّی اصرار نماید، بخل می\u200cورزید؛ و کینه و خشم شما را آشکار می\u200cسازد!"
      },
      {
        "index": 38,
        "text": "آری، شما همان گروهی هستید که برای انفاق در راه خدا دعوت می\u200cشوید، بعضی از شما بخل می\u200cورزند؛ و هر کس بخل ورزد، نسبت به خود بخل کرده است؛ و خداوند بی\u200cنیاز است و شما همه نیازمندید؛ و هرگاه سرپیچی کنید، خداوند گروه دیگری را جای شما می\u200cآورد پس آنها مانند شما نخواهند بود (و سخاوتمندانه در راه خدا انفاق می\u200cکنند)."
      }
    ],
    "index": 47
  },
  {
    "aya": [
      {
        "index": 1,
        "text": "ما برای تو پیروزی آشکاری فراهم ساختیم!..."
      },
      {
        "index": 2,
        "text": "تا خداوند گناهان گذشته و آینده\u200cای را که به تو نسبت می\u200cدادند ببخشد (و حقّانیت تو را ثابت نموده) و نعمتش را بر تو تمام کند و به راه راست هدایتت فرماید؛"
      },
      {
        "index": 3,
        "text": "و پیروزی شکست\u200cناپذیری نصیب تو کند."
      },
      {
        "index": 4,
        "text": "او کسی است که آرامش را در دلهای مؤمنان نازل کرد تا ایمانی بر ایمانشان بیفزایند؛ لشکریان آسمانها و زمین از آن خداست، و خداوند دانا و حکیم است."
      },
      {
        "index": 5,
        "text": "هدف (دیگر از آن فتح مبین) این بود که مردان و زنان با ایمان را در باغهایی (از بهشت) وارد کند که نهرها از زیر (درختانش) جاری است، در حالی که جاودانه در آن می\u200cمانند، و گناهانشان را می\u200cبخشد، و این نزد خدا رستگاری بزرگی است!"
      },
      {
        "index": 6,
        "text": "و (نیز) مردان و زنان منافق و مردان و زنان مشرک را که به خدا گمان بد می\u200cبرند مجازات کند؛ (آری) حوادث ناگواری (که برای مؤمنان انتظار می\u200cکشند) تنها بر خودشان نازل می\u200cشود! خداوند بر آنان غضب کرده و از رحمت خود دورشان ساخته و جهنم را برای آنان آماده کرده؛ و چه بد سرانجامی است!"
      },
      {
        "index": 7,
        "text": "لشکریان آسمانها و زمین تنها از آن خداست؛ و خداوند شکست\u200cناپذیر و حکیم است.!"
      },
      {
        "index": 8,
        "text": "به یقین ما تو را گواه (بر اعمال آنها) و بشارت\u200cدهنده و بیم\u200cدهنده فرستادیم،"
      },
      {
        "index": 9,
        "text": "تا (شما مردم) به خدا و رسولش ایمان بیاورید و از او دفاع کنید و او را بزرگ دارید، و خدا را صبح و شام تسبیح گویید."
      },
      {
        "index": 10,
        "text": "کسانی که با تو بیعت می\u200cکنند (در حقیّقت) تنها با خدا بیعت می\u200cنمایند، و دست خدا بالای دست آنهاست؛ پس هر کس پیمان\u200cشکنی کند، تنها به زیان خود پیمان شکسته است؛ و آن کس که نسبت به عهدی که با خدا بسته وفا کند، بزودی پاداش عظیمی به او خواهد داد."
      },
      {
        "index": 11,
        "text": "بزودی متخلّفان از اعراب بادیه\u200cنشین (عذرتراشی کرده) می\u200cگویند: «(حفظ) اموال و خانواده\u200cهای ما، ما را به خود مشغول داشت (و نتوانستیم در سفر حدیبیّه تو را همراهی کنیم)، برای ما طلب آمرزش کن!» آنها به زبان خود چیزی می\u200cگویند که در دل ندارند! بگو: «چه کسی می\u200cتواند در برابر خداوند از شما دفاع کند هرگاه زیانی برای شما بخواهد، و یا اگر نفعی اراده کند (مانع گردد)؟! و خداوند به همه کارهایی که انجام می\u200cدهید آگاه است!»"
      },
      {
        "index": 12,
        "text": "ولی شما گمان کردید پیامبر و مؤمنان هرگز به خانواده\u200cهای خود بازنخواهند گشت؛ و این (پندار غلط) در دلهای شما زینت یافته بود و گمان بد کردید؛ و سرانجام (در دام شیطان افتادید و) هلاک شدید!"
      },
      {
        "index": 13,
        "text": "آن کس که به خدا و پیامبرش ایمان نیاورده (سرنوشتش دوزخ است)، چرا که ما برای کافران آتش فروزان آماده کرده\u200cایم!"
      },
      {
        "index": 14,
        "text": "مالکیت و حاکمیت آسمانها و زمین از آن خداست؛ هر کس را بخواهد (و شایسته بداند) می\u200cبخشد، و هر کس را بخواهد مجازات می\u200cکند؛ و خداوند آمرزنده و رحیم است."
      },
      {
        "index": 15,
        "text": "هنگامی که شما برای به دست آوردن غنایمی حرکت کنید، متخلّفان (حدیبیّه) می\u200cگویند: «بگذارید ما هم در پی شما بیائیم، آنها می\u200cخواهند کلام خدا را تغییر دهند؛ بگو: «هرگز نباید بدنبال ما بیایید؛ این گونه خداوند از قبل گفته است!» آنها به زودی می\u200cگویند: «شما نسبت به ما حسد می\u200cورزید!» ولی آنها جز اندکی نمی\u200cفهمند!"
      },
      {
        "index": 16,
        "text": "به متخلّفان از اعراب بگو: «بزودی از شما دعوت می\u200cشود که بسوی قومی نیرومند و جنگجو بروید و با آنها پیکار کنید تا اسلام بیاورند؛ اگر اطاعت کنید، خداوند پاداش نیکی به شما می\u200cدهد؛ و اگر سرپیچی نمایید -همان گونه که در گذشته نیز سرپیچی کردید- شما را با عذاب دردناکی کیفر می\u200cدهد!»"
      },
      {
        "index": 17,
        "text": "بر نابینا و لنگ و بیمار گناهی نیست (اگر در میدان جهاد شرکت نکنند)؛ و هر کس خدا و رسولش را اطاعت نماید، او را در باغهای (از بهشت) وارد می\u200cکند که نهرها از زیر (درختانش) جاری است؛ و آن کس که سرپیچی کند، او را به عذاب دردناکی گرفتار می\u200cسازد!"
      },
      {
        "index": 18,
        "text": "خداوند از مؤمنان -هنگامی که در زیر آن درخت با تو بیعت کردند- راضی و خشنود شد؛ خدا آنچه را در درون دلهایشان (از ایمان و صداقت) نهفته بود می\u200cدانست؛ از این رو آرامش را بر دلهایشان نازل کرد و پیروزی نزدیکی بعنوان پاداش نصیب آنها فرمود؛"
      },
      {
        "index": 19,
        "text": "و (همچنین) غنایم بسیاری که آن را به دست می\u200cآورید؛ و خداوند شکست ناپذیر و حکیم است!"
      },
      {
        "index": 20,
        "text": "خداوند غنایم فراوانی به شما وعده داده بود که آنها را به دست می\u200cآورید، ولی این یکی را زودتر برای شما فراهم ساخت؛ و دست تعدّی مردم [= دشمنان\u200c] را از شما بازداشت تا نشانه\u200cای برای مؤمنان باشد و شما را به راه راست هدایت کند!"
      },
      {
        "index": 21,
        "text": "و نیز غنایم و فتوحات دیگری (نصیبتان می\u200cکند) که شما توانایی آن را ندارید، ولی قدرت خدا به آن احاطه دارد؛ و خداوند بر همه چیز تواناست!"
      },
      {
        "index": 22,
        "text": "و اگر کافران (در سرزمین حدیبیّه) با شما پیکار می\u200cکردند بزودی فرار می\u200cکردند، سپس ولیّ و یاوری نمی\u200cیافتند!"
      },
      {
        "index": 23,
        "text": "این سنّت الهی است که در گذشته نیز بوده است؛ و هرگز برای سنّت الهی تغییر و تبدیلی نخواهی یافت!"
      },
      {
        "index": 24,
        "text": "او کسی است که دست آنها را از شما، و دست شما را از آنان در دل مکّه کوتاه کرد، بعد از آنکه شما را بر آنها پیروز ساخت؛ و خداوند به آنچه انجام می\u200cدهید بیناست!"
      },
      {
        "index": 25,
        "text": "آنها کسانی هستند که کافر شدند و شما را از (زیارت) مسجد الحرام و رسیدن قربانیهایتان به محل قربانگاه بازداشتند؛ و هرگاه مردان و زنان با ایمانی در این میان بدون آگاهی شما، زیر دست و پا، از بین نمی\u200cرفتند که از این راه عیب و عاری ناآگاهانه به شما می\u200cرسید، (خداوند هرگز مانع این جنگ نمی\u200cشد)! هدف این بود که خدا هر کس را می\u200cخواهد در رحمت خود وارد کند؛ و اگر مؤمنان و کفّار (در مکه) از هم جدا می\u200cشدند، کافران را عذاب دردناکی می\u200cکردیم!"
      },
      {
        "index": 26,
        "text": "(به خاطر بیاورید) هنگامی را که کافران در دلهای خود خشم و نخوت جاهلیّت داشتند؛ و (در مقابل،) خداوند آرامش و سکینه خود را بر فرستاده خویش و مؤمنان نازل فرمود و آنها را به حقیقت تقوا ملزم ساخت، و آنان از هر کس شایسته\u200cتر و اهل آن بودند؛ و خداوند به همه چیز دانا است."
      },
      {
        "index": 27,
        "text": "خداوند آنچه را به پیامبرش در عالم خواب نشان داد راست گفت؛ بطور قطع همه شما بخواست خدا وارد مسجد الحرام می\u200cشوید در نهایت امنیّت و در حالی که سرهای خود را تراشیده یا کوتاه کرده\u200cاید و از هیچ کس ترس و وحشتی ندارید؛ ولی خداوند چیزهایی را می\u200cدانست که شما نمی\u200cدانستید (و در این تأخیر حکمتی بود)؛ و قبل از آن، فتح نزدیکی (برای شما) قرار داده است."
      },
      {
        "index": 28,
        "text": "او کسی است که رسولش را با هدایت و دین حق فرستاده تا آن را بر همه ادایان پیروز کند؛ و کافی است که خدا گواه این موضوع باشد!"
      },
      {
        "index": 29,
        "text": "محمّد (ص) فرستاده خداست؛ و کسانی که با او هستند در برابر کفّار سرسخت و شدید، و در میان خود مهربانند؛ پیوسته آنها را در حال رکوع و سجود می\u200cبینی در حالی که همواره فضل خدا و رضای او را می\u200cطلبند؛ نشانه آنها در صورتشان از اثر سجده نمایان است؛ این توصیف آنان در تورات و توصیف آنان در انجیل است، همانند زراعتی که جوانه\u200cهای خود را خارج ساخته، سپس به تقویت آن پرداخته تا محکم شده و بر پای خود ایستاده است و بقدری نموّ و رشد کرده که زارعان را به شگفتی وامی\u200cدارد؛ این برای آن است که کافران را به خشم آورد (ولی) کسانی از آنها را که ایمان آورده و کارهای شایسته انجام داده\u200cاند، خداوند وعده آمرزش و اجر عظیمی داده است."
      }
    ],
    "index": 48
  },
  {
    "aya": [
      {
        "index": 1,
        "text": "ای کسانی که ایمان آورده\u200cاید! چیزی را بر خدا و رسولش مقدّم نشمرید (و پیشی مگیرید)، و تقوای الهی پیشه کنید که خداوند شنوا و داناست!"
      },
      {
        "index": 2,
        "text": "ای کسانی که ایمان آورده\u200cاید! صدای خود را فراتر از صدای پیامبر نکنید، و در برابر او بلند سخن مگویید (و داد و فریاد نزنید) آن گونه که بعضی از شما در برابر بعضی بلند صدا می\u200cکنند، مبادا اعمال شما نابود گردد در حالی که نمی\u200cدانید!"
      },
      {
        "index": 3,
        "text": "آنها که صدای خود را نزد رسول خدا کوتاه می\u200cکنند همان کسانی هستند که خداوند دلهایشان را برای تقوا خالص نموده، و برای آنان آمرزش و پاداش عظیمی است!"
      },
      {
        "index": 4,
        "text": "(ولی) کسانی که تو را از پشت حجره\u200cها بلند صدا می\u200cزنند، بیشترشان نمی\u200cفهمند!"
      },
      {
        "index": 5,
        "text": "اگر آنها صبر می\u200cکردند تا خود به سراغشان آیی، برای آنان بهتر بود؛ و خداوند آمرزنده و رحیم است!"
      },
      {
        "index": 6,
        "text": "ای کسانی که ایمان آورده\u200cاید! اگر شخص فاسقی خبری برای شما بیاورد، درباره آن تحقیق کنید، مبادا به گروهی از روی نادانی آسیب برسانید و از کرده خود پشیمان شوید!"
      },
      {
        "index": 7,
        "text": "و بدانید رسول خدا در میان شماست؛ هرگاه در بسیاری از کارها از شما اطاعت کند، به مشقّت خواهید افتاد؛ ولی خداوند ایمان را محبوب شما قرار داده و آن را در دلهایتان زینت بخشیده، و (به عکس) کفر و فسق و گناه را منفورتان قرار داده است؛ کسانی که دارای این صفاتند هدایت یافتگانند!"
      },
      {
        "index": 8,
        "text": "(و این برای شما بعنوان) فضل و نعمتی از سوی خداست؛ و خداوند دانا و حکیم است.!"
      },
      {
        "index": 9,
        "text": "و هرگاه دو گروه از مؤمنان با هم به نزاع و جنگ پردازند، آنها را آشتی دهید؛ و اگر یکی از آن دو بر دیگری تجاوز کند، با گروه متجاوز پیکار کنید تا به فرمان خدا بازگردد؛ و هرگاه بازگشت (و زمینه صلح فراهم شد)، در میان آن دو به عدالت صلح برقرار سازید؛ و عدالت پیشه کنید که خداوند عدالت پیشگان را دوست می\u200cدارد."
      },
      {
        "index": 10,
        "text": "مؤمنان برادر یکدیگرند؛ پس دو برادر خود را صلح و آشتی دهید و تقوای الهی پیشه کنید، باشد که مشمول رحمت او شوید!"
      },
      {
        "index": 11,
        "text": "ای کسانی که ایمان آورده\u200cاید! نباید گروهی از مردان شما گروه دیگر را مسخره کنند، شاید آنها از اینها بهتر باشند؛ و نه زنانی زنان دیگر را، شاید آنان بهتر از اینان باشند؛ و یکدیگر را مورد طعن و عیبجویی قرار ندهید و با القاب زشت و ناپسند یکدیگر را یاد نکنید، بسیار بد است که بر کسی پس از ایمان نام کفرآمیز بگذارید؛ و آنها که توبه نکنند، ظالم و ستمگرند!"
      },
      {
        "index": 12,
        "text": "ای کسانی که ایمان آورده\u200cاید! از بسیاری از گمانها بپرهیزید، چرا که بعضی از گمانها گناه است؛ و هرگز (در کار دیگران) تجسّس نکنید؛ و هیچ یک از شما دیگری را غیبت نکند، آیا کسی از شما دوست دارد که گوشت برادر مرده خود را بخورد؟! (به یقین) همه شما از این امر کراهت دارید؛ تقوای الهی پیشه کنید که خداوند توبه\u200cپذیر و مهربان است!"
      },
      {
        "index": 13,
        "text": "ای مردم! ما شما را از یک مرد و زن آفریدیم و شما را تیره\u200cها و قبیله\u200cها قرار دادیم تا یکدیگر را بشناسید؛ (اینها ملاک امتیاز نیست،) گرامی\u200cترین شما نزد خداوند با تقواترین شماست؛ خداوند دانا و آگاه است!"
      },
      {
        "index": 14,
        "text": "عربهای بادیه\u200cنشین گفتند: «ایمان آورده\u200cایم» بگو: «شما ایمان نیاورده\u200cاید، ولی بگویید اسلام آورده\u200cایم، امّا هنوز ایمان وارد قلب شما نشده است! و اگر از خدا و رسولش اطاعت کنید، چیزی از پاداش کارهای شما را فروگذار نمی\u200cکند، خداوند، آمرزنده مهربان است.»"
      },
      {
        "index": 15,
        "text": "مؤمنان واقعی تنها کسانی هستند که به خدا و رسولش ایمان آورده\u200cاند، سپس هرگز شکّ و تردیدی به خود راه نداده و با اموال و جانهای خود در راه خدا جهاد کرده\u200cاند؛ آنها راستگویانند."
      },
      {
        "index": 16,
        "text": "بگو: «آیا خدا را از ایمان خود با خبر می\u200cسازید؟! او تمام آنچه را در آسمانها و زمین است می\u200cداند؛ و خداوند از همه چیز آگاه است!»"
      },
      {
        "index": 17,
        "text": "آنها بر تو منّت می\u200cنهند که اسلام آورده\u200cاند؛ بگو: «اسلام آوردن خود را بر من منّت نگذارید، بلکه خداوند بر شما منّت می\u200cنهد که شما را به سوی ایمان هدایت کرده است، اگر (در ادّعای ایمان) راستگو هستید!"
      },
      {
        "index": 18,
        "text": "خداوند غیبت آسمانها و زمین را می\u200cداند و نسبت به آنچه انجام می\u200cدهید بیناست!»"
      }
    ],
    "index": 49
  },
  {
    "aya": [
      {
        "index": 1,
        "text": "ق، سوگند به قرآن مجید (که قیامت و رستاخیز حقّ است)!"
      },
      {
        "index": 2,
        "text": "آنها تعجّب کردند که پیامبری انذارگر از میان خودشان آمده؛ و کافران گفتند: «این چیز عجیبی است!"
      },
      {
        "index": 3,
        "text": "آیا هنگامی که مُردیم و خاک شدیم (دوباره به زندگی بازمی\u200cگردیم)؟! این بازگشتی بعید است!»"
      },
      {
        "index": 4,
        "text": "ولی ما می\u200cدانیم آنچه را زمین از بدن آنها می\u200cکاهد؛ و نزد ما کتابی است که همه چیز در آن محفوظ است!"
      },
      {
        "index": 5,
        "text": "آنها حقّ را هنگامی که به سراغشان آمد تکذیب کردند؛ از این رو پیوسته در کار پراکنده خود متحیّرند!"
      },
      {
        "index": 6,
        "text": "آیا آنان به آسمان بالای سرشان نگاه نکردند که چگونه ما آن را بنا کرده\u200cایم، و چگونه آن را (بوسیله ستارگان) زینت بخشیده\u200cایم و هیچ شکاف و شکستی در آن نیست؟!"
      },
      {
        "index": 7,
        "text": "و زمین را گسترش دادیم و در آن کوه\u200cهائی عظیم و استوار افکندیم و از هر نوع گیاه بهجت\u200cانگیز در آن رویاندیم،"
      },
      {
        "index": 8,
        "text": "تا وسیله بینایی و یادآوری برای هر بنده توبه کاری باشد!"
      },
      {
        "index": 9,
        "text": "و از آسمان، آبی پربرکت نازل کردیم، و بوسیله آن باغها و دانه\u200cهایی را که درو می\u200cکند رویاندیم،"
      },
      {
        "index": 10,
        "text": "و نخلهای بلندقامت که میوه\u200cهای متراکم دارند؛"
      },
      {
        "index": 11,
        "text": "همه اینها برای روزی\u200cبخشیدن به بندگان است و بوسیله باران سرزمین مرده را زنده کردیم؛ (آری) زنده\u200cشدن مُردگان نیز همین گونه است!"
      },
      {
        "index": 12,
        "text": "پیش از آنان قوم نوح و «اصحاب الرسّ» [= قومی که در یمامه زندگی می\u200cکردند و پیامبری به نام حنظله داشتند] و قوم ثمود (پیامبرانشان را) تکذیب کردند،"
      },
      {
        "index": 13,
        "text": "و همچنین قوم عاد و فرعون و قوم لوط،"
      },
      {
        "index": 14,
        "text": "و «اصحاب الایکه» [= قوم شعیب\u200c] و قوم تبّع (که در سرزمین یمن زندگی می\u200cکردند)، هر یک از آنها فرستادگان الهی را تکذیب کردند و وعده عذاب درباره آنان تحقّق یافت!"
      },
      {
        "index": 15,
        "text": "آیا ما از آفرینش نخستین عاجز ماندیم (که قادر بر آفرینش رستاخیز نباشیم)؟! ولی آنها (با این همه دلایل روشن) باز در آفرینش جدید تردید دارند!"
      },
      {
        "index": 16,
        "text": "ما انسان را آفریدیم و وسوسه\u200cهای نفس او را می\u200cدانیم، و ما به او از رگ قلبش نزدیکتریم!"
      },
      {
        "index": 17,
        "text": "(به خاطر بیاورید) هنگامی را که دو فرشته راست و چپ که ملازم انسانند اعمال او را دریافت می\u200cدارند؛"
      },
      {
        "index": 18,
        "text": "انسان هیچ سخنی را بر زبان نمی\u200cآورد مگر اینکه همان دم، فرشته\u200cای مراقب و آماده برای انجام مأموریت (و ضبط آن) است!"
      },
      {
        "index": 19,
        "text": "و سرانجام، سکرات (و بیخودی در آستانه) مرگ بحق فرامی\u200cرسد (و به انسان گفته می\u200cشود:) این همان چیزی است که تو از آن می\u200cگریختی!"
      },
      {
        "index": 20,
        "text": "و در «صور» دمیده می\u200cشود؛ آن روز، روز تحقّق وعده وحشتناک است!"
      },
      {
        "index": 21,
        "text": "هر انسانی وارد محشر می\u200cگردد در حالی که همراه او حرکت دهنده و گواهی است!"
      },
      {
        "index": 22,
        "text": "(به او خطاب می\u200cشود:) تو از این صحنه (و دادگاه بزرگ) غافل بودی و ما پرده را از چشم تو کنار زدیم، و امروز چشمت کاملاً تیزبین است!"
      },
      {
        "index": 23,
        "text": "فرشته همنشین او می\u200cگوید: «این نامه اعمال اوست که نزد من حاضر و آماده است!»"
      },
      {
        "index": 24,
        "text": "(خداوند فرمان می\u200cدهد:) هر کافر متکبّر لجوج را در جهنّم افکنید!"
      },
      {
        "index": 25,
        "text": "آن کسی که به شدّت مانع خیر و متجاوز و در شکّ و تردید است (حتی دیگران را به تردید می افکند)؛"
      },
      {
        "index": 26,
        "text": "همان کسی که معبود دیگری با خدا قرار داده، (آری) او را در عذاب شدید بیفکنید!"
      },
      {
        "index": 27,
        "text": "و همنشینش (از شیاطین) می\u200cگوید: «پروردگارا! من او را به طغیان وانداشتم، لکن او خود در گمراهی دور و درازی بود!»"
      },
      {
        "index": 28,
        "text": "(خداوند) می\u200cگوید: «نزد من جدال و مخاصمه نکنید؛ من پیشتر به شما هشدار داده\u200cام (و اتمام حجّت کرده\u200cام)!"
      },
      {
        "index": 29,
        "text": "سخن من تغییر ناپذیر است، و من هرگز به بندگان ستم نخواهم کرد!»"
      },
      {
        "index": 30,
        "text": "(به خاطر بیاورید) روزی را که به جهنّم می\u200cگوییم: «آیا پر شده\u200cای؟» و او می\u200cگوید: «آیا افزون بر این هم هست؟!»"
      },
      {
        "index": 31,
        "text": "(در آن روز) بهشت را به پرهیزگاران نزدیک می\u200cکنند، و فاصله\u200cای از آنان ندارد!"
      },
      {
        "index": 32,
        "text": "این چیزی است که به شما وعده داده می\u200cشود، و برای کسانی است که بسوی خدا بازمی\u200cگردند و پیمانها و احکام او را حفظ می\u200cکنند،"
      },
      {
        "index": 33,
        "text": "آن کس که از خداوند رحمان در نهان بترسد و با قلبی پرانابه در محضر او حاضر شود!"
      },
      {
        "index": 34,
        "text": "(به آنان گفته می\u200cشود:) بسلامت وارد بهشت شوید، امروز روز جاودانگی است!"
      },
      {
        "index": 35,
        "text": "هر چه بخواهند در آنجا برای آنها هست، و نزد ما نعمتهای بیشتری است (که به فکر هیچ کس نمی\u200cرسد)!"
      },
      {
        "index": 36,
        "text": "چه بسیار اقوامی را که پیش از آنها هلاک کردیم، اقوامی که از آنان قویتر بودند و شهرها (و کشورها) را گشودند؛ آیا راه فراری (از عذاب الهی) وجود دارد!"
      },
      {
        "index": 37,
        "text": "در این تذکّری است برای آن کس که عقل دارد، یا گوش دل فرادهد در حالی که حاضر باشد!"
      },
      {
        "index": 38,
        "text": "ما آسمانها و زمین و آنچه را در میان آنهاست در شش روز [= شش دوران\u200c] آفریدیم، و هیچ گونه رنج و سختی به ما نرسید! (با این حال چگونه زنده\u200cکردن مُردگان برای ما مشکل است؟!)"
      },
      {
        "index": 39,
        "text": "در برابر آنچه آنها می\u200cگویند شکیبا باش، و پیش از طلوع آفتاب و پیش از غروب تسبیح و حمد پروردگارت را بجا آور،"
      },
      {
        "index": 40,
        "text": "و در بخشی از شب او را تسبیح کن، و بعد از سجده\u200cها!"
      },
      {
        "index": 41,
        "text": "و گوش فرا ده و منتظر روزی باش که منادی از مکانی نزدیک ندا می\u200cدهد،"
      },
      {
        "index": 42,
        "text": "روزی که همگان صیحه رستاخیز را بحق می\u200cشنوند؛ آن روز، روز خروج (از قبرها) است!"
      },
      {
        "index": 43,
        "text": "ماییم که زنده می\u200cکنیم و می\u200cمیرانیم، و بازگشت تنها بسوی ماست!"
      },
      {
        "index": 44,
        "text": "روزی که زمین به سرعت از روی آنها شکافته می\u200cشود و (از قبرها) خارج می\u200cگردند؛ و این جمع کردن برای ما آسان است!"
      },
      {
        "index": 45,
        "text": "ما به آنچه آنها می\u200cگویند آگاهتریم، و تو مأمور به اجبار آنها (به ایمان) نیستی؛ پس بوسیله قرآن، کسانی را که از عذاب من می\u200cترسند متذکّر ساز (وظیفه تو همین است)!"
      }
    ],
    "index": 50
  },
  {
    "aya": [
      {
        "index": 1,
        "text": "سوگند به بادهایی که (ابرها را) به حرکت درمی\u200cآورند،"
      },
      {
        "index": 2,
        "text": "سوگند به آن ابرها که بار سنگینی (از باران را) با خود حمل می\u200cکنند،"
      },
      {
        "index": 3,
        "text": "و سوگند به کشتیهایی که به آسانی به حرکت درمی\u200cآیند،"
      },
      {
        "index": 4,
        "text": "و سوگند به فرشتگانی که کارها را تقسیم می\u200cکنند،"
      },
      {
        "index": 5,
        "text": "(آری سوگند به همه اینها) که آنچه به شما وعده شده قطعاً راست است؛"
      },
      {
        "index": 6,
        "text": "و بی\u200cشکّ (رستاخیز) و جزای اعمال واقع\u200cشدنی است!"
      },
      {
        "index": 7,
        "text": "قسم به آسمان که دارای چین و شکنهای زیباست،"
      },
      {
        "index": 8,
        "text": "که شما (درباره قیامت) در گفتاری مختلف و گوناگونید!"
      },
      {
        "index": 9,
        "text": "(تنها) کسی از ایمان به آن منحرف می\u200cشود که از قبول حقّ سرباز می\u200cزند!"
      },
      {
        "index": 10,
        "text": "کشته باد دروغگویان (و مرگ بر آنها)!"
      },
      {
        "index": 11,
        "text": "همانها که در جهل و غفلت فرو رفته\u200cاند،"
      },
      {
        "index": 12,
        "text": "و پیوسته سؤال می\u200cکنند: «روز جزا چه موقع است؟!»"
      },
      {
        "index": 13,
        "text": "(آری) همان روزی است که آنها را بر آتش می\u200cسوزانند!"
      },
      {
        "index": 14,
        "text": "(و گفته می\u200cشود:) بچشید عذاب خود را، این همان چیزی است که برای آن شتاب داشتید!"
      },
      {
        "index": 15,
        "text": "به یقین، پرهیزگاران در باغهای بهشت و در میان چشمه\u200cها قرار دارند،"
      },
      {
        "index": 16,
        "text": "و آنچه پروردگارشان به آنها بخشیده دریافت می\u200cدارند، زیرا پیش از آن (در سرای دنیا) از نیکوکاران بودند!"
      },
      {
        "index": 17,
        "text": "آنها کمی از شب را می\u200cخوابیدند،"
      },
      {
        "index": 18,
        "text": "و در سحرگاهان استغفار می\u200cکردند،"
      },
      {
        "index": 19,
        "text": "و در اموال آنها حقّی برای سائل و محروم بود!"
      },
      {
        "index": 20,
        "text": "و در زمین آیاتی برای جویندگان یقین است،"
      },
      {
        "index": 21,
        "text": "و در وجود خود شما (نیز آیاتی است)؛ آیا نمی\u200cبینید؟!"
      },
      {
        "index": 22,
        "text": "و روزی شما در آسمان است و آنچه به شما وعده داده می\u200cشود!"
      },
      {
        "index": 23,
        "text": "سوگند به پروردگار آسمان و زمین که این مطلب حقّ است همان گونه که شما سخن می\u200cگویید!"
      },
      {
        "index": 24,
        "text": "آیا خبر مهمانهای بزرگوار ابراهیم به تو رسیده است؟"
      },
      {
        "index": 25,
        "text": "در آن زمان که بر او وارد شدند و گفتند: «سلام بر تو!» او گفت: «سلام بر شما که جمعیّتی ناشناخته\u200cاید!»"
      },
      {
        "index": 26,
        "text": "سپس پنهانی به سوی خانواده خود رفت و گوساله فربه (و بریان شده\u200cای را برای آنها) آورد،"
      },
      {
        "index": 27,
        "text": "و نزدیک آنها گذارد، (ولی با تعجّب دید دست بسوی غذا نمی\u200cبرند) گفت: «آیا شما غذا نمی\u200cخورید؟!»"
      },
      {
        "index": 28,
        "text": "و از آنها احساس وحشت کرد، گفتند: «نترس (ما رسولان و فرشتگان پروردگار توایم)!» و او را بشارت به تولّد پسری دانا دادند."
      },
      {
        "index": 29,
        "text": "در این هنگام همسرش جلو آمد در حالی که (از خوشحالی و تعجّب) فریاد می\u200cکشید به صورت خود زد و گفت: «(آیا پسری خواهم آورد در حالی که) پیرزنی نازا هستم؟!»"
      },
      {
        "index": 30,
        "text": "گفتند: «پروردگارت چنین گفته است، و او حکیم و داناست!»"
      },
      {
        "index": 31,
        "text": "(ابراهیم) گفت: «مأموریت شما چیست ای فرستادگان (خدا)؟»"
      },
      {
        "index": 32,
        "text": "گفتند: «ما به سوی قوم مجرمی فرستاده شده\u200cایم..."
      },
      {
        "index": 33,
        "text": "تا بارانی از «سنگ - گِل» بر آنها بفرستیم؛"
      },
      {
        "index": 34,
        "text": "سنگهایی که از ناحیه پروردگارت برای اسرافکاران نشان گذاشته شده است!»"
      },
      {
        "index": 35,
        "text": "ما مؤمنانی را که در آن شهرها (ی قوم لوط) زندگی می\u200cکردند (قبل از نزول عذاب) خارج کردیم،"
      },
      {
        "index": 36,
        "text": "ولی جز یک خانواده باایمان در تمام آنها نیافتیم!"
      },
      {
        "index": 37,
        "text": "و در آن (شهرهای بلا دیده) نشانه\u200cای روشن برای کسانی که از عذاب دردناک می\u200cترسند به جای گذاردیم."
      },
      {
        "index": 38,
        "text": "و در (زندگی) موسی نیز (نشانه و درس عبرتی بود) هنگامی که او را با دلیلی آشکار به سوی فرعون فرستادیم؛"
      },
      {
        "index": 39,
        "text": "امّا او با تمام وجودش از وی روی برتافت و گفت: «این مرد یا ساحر است یا دیوانه!»"
      },
      {
        "index": 40,
        "text": "از این رو ما او و لشکریانش را گرفتیم و به دریا افکندیم در حالی که در خور سرزنش بود!"
      },
      {
        "index": 41,
        "text": "و (همچنین) در سرگذشت «عاد» (آیتی است) در آن هنگام که تندبادی بی\u200cباران بر آنها فرستادیم،"
      },
      {
        "index": 42,
        "text": "که بر هیچ چیز نمی\u200cگذشت مگر اینکه آن را همچون استخوانهای پوسیده می\u200cساخت."
      },
      {
        "index": 43,
        "text": "و نیز در سرگذشت قوم «ثمود» عبرتی است در آن هنگام که به آنان گفته شد: «مدّتی کوتاه بهره\u200cمند باشید (و سپس منتظر عذاب)!»"
      },
      {
        "index": 44,
        "text": "آنها از فرمان پروردگارشان سرباز زدند، و صاعقه آنان را فراگرفت در حالی که (خیره خیره) نگاه می\u200cکردند (بی\u200cآنکه قدرت دفاع داشته باشند)!"
      },
      {
        "index": 45,
        "text": "چنان بر زمین افتادند که توان برخاستن نداشتند و نتوانستند از کسی یاری طلبند!"
      },
      {
        "index": 46,
        "text": "همچنین قوم نوح را پیش از آنها هلاک کردیم، چرا که قوم فاسقی بودند!"
      },
      {
        "index": 47,
        "text": "و ما آسمان را با قدرت بنا کردیم، و همواره آن را وسعت می\u200cبخشیم!"
      },
      {
        "index": 48,
        "text": "و زمین را گستردیم، و چه خوب گستراننده\u200cای هستیم!"
      },
      {
        "index": 49,
        "text": "و از هر چیز دو جفت آفریدیم، شاید متذکّر شوید!"
      },
      {
        "index": 50,
        "text": "پس به سوی خدا بگریزید، که من از سوی او برای شما بیم\u200cدهنده\u200cای آشکارم!"
      },
      {
        "index": 51,
        "text": "و با خدا معبود دیگری قرار ندهید، که من برای شما از سوی او بیم\u200cدهنده\u200cای آشکارم!"
      },
      {
        "index": 52,
        "text": "این گونه است که هیچ پیامبری قبل از اینها بسوی قومی فرستاده نشد مگر اینکه گفتند: «او ساحر است یا دیوانه!»"
      },
      {
        "index": 53,
        "text": "آیا یکدیگر را به آن سفارش می\u200cکردند (که همه چنین تهمتی بزنند)؟! نه، بلکه آنها قومی طغیانگرند."
      },
      {
        "index": 54,
        "text": "حال که چنین است از آنها روی بگردان که هرگز در خور ملامت نخواهی بود؛"
      },
      {
        "index": 55,
        "text": "و پیوسته تذکّر ده، زیرا تذکّر مؤمنان را سود می\u200cبخشد."
      },
      {
        "index": 56,
        "text": "من جنّ و انس را نیافریدم جز برای اینکه عبادتم کنند (و از این راه تکامل یابند و به من نزدیک شوند)!"
      },
      {
        "index": 57,
        "text": "هرگز از آنها روزی نمی\u200cخواهم، و نمی\u200cخواهم مرا اطعام کنند!"
      },
      {
        "index": 58,
        "text": "خداوند روزی\u200cدهنده و صاحب قوّت و قدرت است!"
      },
      {
        "index": 59,
        "text": "و برای کسانی که ستم کردند، سهم بزرگی از عذاب است همانند سهم یارانشان (از اقوام ستمگر پیشین)؛ بنابر این عجله نکنند!"
      },
      {
        "index": 60,
        "text": "پس وای بر کسانی که کافر شدند از روزی که به آنها وعده داده می\u200cشود!"
      }
    ],
    "index": 51
  },
  {
    "aya": [
      {
        "index": 1,
        "text": "سوگند به کوه طور،"
      },
      {
        "index": 2,
        "text": "و کتابی که نوشته شده،"
      },
      {
        "index": 3,
        "text": "در صفحه\u200cای گسترده،"
      },
      {
        "index": 4,
        "text": "و سوگند به «بیت المعمور»،"
      },
      {
        "index": 5,
        "text": "و سقف برافراشته،"
      },
      {
        "index": 6,
        "text": "و دریای مملوّ و برافروخته،"
      },
      {
        "index": 7,
        "text": "که عذاب پروردگارت واقع می\u200cشود،"
      },
      {
        "index": 8,
        "text": "و چیزی از آن مانع نخواهد بود!"
      },
      {
        "index": 9,
        "text": "(این عذاب الهی) در آن روزی است که آسمان به شدّت به حرکت درمی\u200cآید،"
      },
      {
        "index": 10,
        "text": "و کوه\u200cها از جا کنده و متحرّک می\u200cشوند!"
      },
      {
        "index": 11,
        "text": "وای در آن روز بر تکذیب\u200cکنندگان،"
      },
      {
        "index": 12,
        "text": "همانها که در سخنان باطل به بازی مشغولند!"
      },
      {
        "index": 13,
        "text": "در آن روز که آنها را بزور به سوی آتش دوزخ می\u200cرانند!"
      },
      {
        "index": 14,
        "text": "(به آنها می\u200cگویند:) این همان آتشی است که آن را انکار می\u200cکردید."
      },
      {
        "index": 15,
        "text": "آیا این سحر است یا شما نمی\u200cبینید؟!"
      },
      {
        "index": 16,
        "text": "در آن وارد شوید و بسوزید؛ می\u200cخواهید صبر کنید یا نکنید، برای شما یکسان است؛ چرا که تنها به اعمالتان جزا داده می\u200cشوید!"
      },
      {
        "index": 17,
        "text": "ولی پرهیزگاران در میان باغهای بهشت و نعمتهای فراوان جای دارند،"
      },
      {
        "index": 18,
        "text": "و از آنچه پروردگارشان به آنها داده و آنان را از عذاب دوزخ نگاه داشته است شاد و مسرورند!"
      },
      {
        "index": 19,
        "text": "(به آنها گفته می\u200cشود:) بخورید و بیاشامید گوارا؛ اینها در برابر اعمالی است که انجام می\u200cدادید!"
      },
      {
        "index": 20,
        "text": "این در حالی که بر تختهای صف\u200cکشیده در کنار هم تکیه می\u200cزنند، و «حور العین» را به همسری آنها درمی\u200cآوریم!"
      },
      {
        "index": 21,
        "text": "کسانی که ایمان آوردند و فرزندانشان به پیروی از آنان ایمان اختیار کردند، فرزندانشان را (در بهشت) به آنان ملحق می\u200cکنیم؛ و از (پاداش) عملشان چیزی نمی\u200cکاهیم؛ و هر کس در گرو اعمال خویش است!"
      },
      {
        "index": 22,
        "text": "و همواره از انواع میوه\u200cها و گوشتها -از هر نوع که بخواهند- در اختیارشان می\u200cگذاریم!"
      },
      {
        "index": 23,
        "text": "آنها در بهشت جامهای پر از شراب طهور را که نه بیهوده\u200cگویی در آن است و نه گناه، از یکدیگر می\u200cگیرند!"
      },
      {
        "index": 24,
        "text": "و پیوسته بر گردشان نوجوانانی برای (خدمت) آنان گردش می\u200cکنند که همچون مرواریدهای درون صدفند!"
      },
      {
        "index": 25,
        "text": "در این هنگام رو به یکدیگر کرده (از گذشته) سؤال می\u200cنمایند؛"
      },
      {
        "index": 26,
        "text": "می\u200cگویند: «ما در میان خانواده خود ترسان بودیم (مبادا گناهان آنها دامن ما را بگیرد)!"
      },
      {
        "index": 27,
        "text": "امّا خداوند بر ما منّت نهاد و از عذاب\u200cکشنده ما را حفظ کرد!"
      },
      {
        "index": 28,
        "text": "ما از پیش او را می\u200cخواندیم (و می\u200cپرستیدیم)، که اوست نیکوکار و مهربان!»"
      },
      {
        "index": 29,
        "text": "پس تذکّر ده، که به لطف پروردگارت تو کاهن و مجنون نیستی!"
      },
      {
        "index": 30,
        "text": "بلکه آنها می\u200cگویند: «او شاعری است که ما انتظار مرگش را می\u200cکشیم!»"
      },
      {
        "index": 31,
        "text": "بگو: «انتظار بکشید که من هم با (شما انتظار می\u200cکشم شما انتظار مرگ مرا، و من انتظار نابودی شما را با عذاب الهی)!»"
      },
      {
        "index": 32,
        "text": "آیا عقلهایشان آنها را به این اعمال دستور می\u200cدهد، یا قومی طغیانگرند؟"
      },
      {
        "index": 33,
        "text": "یا می\u200cگویند: «قرآن را به خدا افترا بسته»، ولی آنان ایمان ندارند."
      },
      {
        "index": 34,
        "text": "اگر راست می\u200cگویند سخنی همانند آن بیاورند!"
      },
      {
        "index": 35,
        "text": "یا آنها بی هیچ آفریده شده\u200cاند، یا خود خالق خویشند؟!"
      },
      {
        "index": 36,
        "text": "آیا آنها آسمانها و زمین را آفریده\u200cاند؟! بلکه آنها جویای یقین نیستند!"
      },
      {
        "index": 37,
        "text": "آیا خزاین پروردگارت نزد آنهاست؟! یا بر همه چیز عالم سیطره دارند؟!"
      },
      {
        "index": 38,
        "text": "آیا نردبانی دارند (که به آسمان بالا می\u200cروند) و بوسیله آن اسرار وحی را می\u200cشنوند؟! کسی که از آنها این ادّعا را دارد دلیل روشنی بیاورد!"
      },
      {
        "index": 39,
        "text": "آیا سهم خدا دختران است و سهم شما پسران (که فرشتگان را دختران خدا می\u200cنامید)؟!"
      },
      {
        "index": 40,
        "text": "آیا تو از آنها پاداشی می\u200cطلبی که در زیر بار گران آن قرار دارند؟!"
      },
      {
        "index": 41,
        "text": "آیا اسرار غیب نزد آنهاست و از روی آن می\u200cنویسند؟!"
      },
      {
        "index": 42,
        "text": "آیا می\u200cخواهند نقشه شیطانی برای تو بکشند؟! ولی بدانند خود کافران در دام این نقشه\u200cها گرفتار می\u200cشوند!"
      },
      {
        "index": 43,
        "text": "یا معبودی غیر خداوند دارند (که قول یاری به آنها داده)؟! منزّه است خدا از آنچه همتای او قرارمی\u200cدهند!"
      },
      {
        "index": 44,
        "text": "آنها (چنان لجوجند که) اگر ببینند قطعه سنگی از آسمان (برای عذابشان) سقوط می\u200cکند می\u200cگویند: «این ابر متراکمی است!»"
      },
      {
        "index": 45,
        "text": "حال که چنین است آنها را رها کن تا روز مرگ خود را ملاقات کنند؛"
      },
      {
        "index": 46,
        "text": "روزی که نقشه\u200cهای آنان سودی به حالشان نخواهد داشت و (از هیچ سو) یاری نمی\u200cشوند!"
      },
      {
        "index": 47,
        "text": "و برای ستمگران عذابی قبل از آن است (در همین جهان)؛ ولی بیشترشان نمی\u200cدانند!"
      },
      {
        "index": 48,
        "text": "در راه ابلاغ حکم پروردگارت صبر و استقامت کن، چرا که تو در حفاظت کامل ما قرار داری! و هنگامی که برمی\u200cخیزی پروردگارت را تسبیح و حمد گوی!"
      },
      {
        "index": 49,
        "text": "(همچنین) به هنگام شب او را تسبیح کن و به هنگام پشت کردن ستارگان (و طلوع صبح)!"
      }
    ],
    "index": 52
  },
  {
    "aya": [
      {
        "index": 1,
        "text": "سوگند به ستاره هنگامی که افول می\u200cکند،"
      },
      {
        "index": 2,
        "text": "که هرگز دوست شما [= محمّد «ص»] منحرف نشده و مقصد را گم نکرده است،"
      },
      {
        "index": 3,
        "text": "و هرگز از روی هوای نفس سخن نمی\u200cگوید!"
      },
      {
        "index": 4,
        "text": "آنچه می\u200cگوید چیزی جز وحی که بر او نازل شده نیست!"
      },
      {
        "index": 5,
        "text": "آن کس که قدرت عظیمی دارد [= جبرئیل امین\u200c] او را تعلیم داده است؛"
      },
      {
        "index": 6,
        "text": "همان کس که توانایی فوق العاده دارد؛ او سلطه یافت..."
      },
      {
        "index": 7,
        "text": "در حالی که در اُفق اعلی قرار داشت!"
      },
      {
        "index": 8,
        "text": "سپس نزدیکتر و نزدیکتر شد..."
      },
      {
        "index": 9,
        "text": "تا آنکه فاصله او (با پیامبر) به اندازه فاصله دو کمان یا کمتر بود؛"
      },
      {
        "index": 10,
        "text": "در اینجا خداوند آنچه را وحی کردنی بود به بنده\u200cاش وحی نمود."
      },
      {
        "index": 11,
        "text": "قلب (پاک او) در آنچه دید هرگز دروغ نگفت."
      },
      {
        "index": 12,
        "text": "آیا با او درباره آنچه (با چشم خود) دیده مجادله می\u200cکنید؟!"
      },
      {
        "index": 13,
        "text": "و بار دیگر نیز او را مشاهده کرد،"
      },
      {
        "index": 14,
        "text": "نزد «سدرة المنتهی»،"
      },
      {
        "index": 15,
        "text": "که «جنت المأوی» در آنجاست!"
      },
      {
        "index": 16,
        "text": "در آن هنگام که چیزی [= نور خیره\u200cکننده\u200cای\u200c] سدرة المنتهی را پوشانده بود،"
      },
      {
        "index": 17,
        "text": "چشم او هرگز منحرف نشد و طغیان نکرد (آنچه دید واقعیّت بود)!"
      },
      {
        "index": 18,
        "text": "او پاره\u200cای از آیات و نشانه\u200cهای بزرگ پروردگارش را دید!"
      },
      {
        "index": 19,
        "text": "به من خبر دهید آیا بتهای «لات» و «عزّی»..."
      },
      {
        "index": 20,
        "text": "و «منات» که سوّمین آنهاست (دختران خدا هستند)؟!"
      },
      {
        "index": 21,
        "text": "آیا سهم شما پسر است و سهم او دختر؟! (در حالی که بزعم شما دختران کم ارزش\u200cترند!)"
      },
      {
        "index": 22,
        "text": "در این صورت این تقسیمی ناعادلانه است!"
      },
      {
        "index": 23,
        "text": "اینها فقط نامهایی است که شما و پدرانتان بر آنها گذاشته\u200cاید (نامهایی بی\u200cمحتوا و اسمهایی بی مسمّا)، و هرگز خداوند دلیل و حجتی بر آن نازل نکرده؛ آنان فقط از گمانهای بی\u200cاساس و هوای نفس پیروی می\u200cکنند در حالی که هدایت از سوی پروردگارشان برای آنها آمده است!"
      },
      {
        "index": 24,
        "text": "یا آنچه انسان تمنّا دارد به آن می\u200cرسد؟!"
      },
      {
        "index": 25,
        "text": "در حالی که آخرت و دنیا از آن خداست!"
      },
      {
        "index": 26,
        "text": "و چه بسیار فرشتگان آسمانها که شفاعت آنها سودی نمی\u200cبخشد مگر پس از آنکه خدا برای هر کس بخواهد و راضی باشد اجازه (شفاعت) دهد!"
      },
      {
        "index": 27,
        "text": "کسانی که به آخرت ایمان ندارند، فرشتگان را دختر (خدا) نامگذاری می\u200cکنند!"
      },
      {
        "index": 28,
        "text": "آنها هرگز به این سخن دانشی ندارند، تنها از گمان بی\u200cپایه پیروی می\u200cکنند با اینکه «گمان» هرگز انسان را از حقّ بی\u200cنیاز نمی\u200cکند!"
      },
      {
        "index": 29,
        "text": "حال که چنین است از کسی که از یاد ما روی می\u200cگرداند و جز زندگی مادی دنیا را نمی\u200cطلبد، اعراض کن!"
      },
      {
        "index": 30,
        "text": "این آخرین حدّ آگاهی آنهاست؛ پروردگار تو کسانی را که از راه او گمراه شده\u200cاند بهتر می\u200cشناسد، و (همچنین) هدایت\u200cیافتگان را از همه بهتر می\u200cشناسد!"
      },
      {
        "index": 31,
        "text": "و برای خداست آنچه در آسمانها و آنچه در زمین است تا بدکاران را به کیفر کارهای بدشان برساند و نیکوکاران را در برابر اعمال نیکشان پاداش دهد!"
      },
      {
        "index": 32,
        "text": "همانها که از گناهان بزرگ و اعمال زشت دوری می\u200cکنند، جز گناهان صغیره (که گاه آلوده آن می\u200cشوند)؛ آمرزش پروردگار تو گسترده است؛ او نسبت به شما از همه آگاهتر است از آن هنگام که شما را از زمین آفرید و در آن موقع که بصورت جنینهایی در شکم مادرانتان بودید؛ پس خودستایی نکنید، او پرهیزگاران را بهتر می\u200cشناسد!"
      },
      {
        "index": 33,
        "text": "آیا دیدی آن کس را که (از اسلام -یا انفاق-) روی گردان شد؟!"
      },
      {
        "index": 34,
        "text": "و کمی عطا کرد، و از بیشتر امساک نمود!"
      },
      {
        "index": 35,
        "text": "آیا نزد او علم غیب است و می\u200cبیند (که دیگران می\u200cتوانند گناهان او را بر دوش گیرند)؟!"
      },
      {
        "index": 36,
        "text": "یا از آنچه در کتب موسی نازل گردیده با خبر نشده است؟!"
      },
      {
        "index": 37,
        "text": "و در کتب ابراهیم، همان کسی که وظیفه خود را بطور کامل ادا کرد،"
      },
      {
        "index": 38,
        "text": "که هیچ کس بار گناه دیگری را بر دوش نمی\u200cگیرد،"
      },
      {
        "index": 39,
        "text": "و اینکه برای انسان بهره\u200cای جز سعی و کوشش او نیست،"
      },
      {
        "index": 40,
        "text": "و اینکه تلاش او بزودی دیده می\u200cشود،"
      },
      {
        "index": 41,
        "text": "سپس به او جزای کافی داده خواهد شد!"
      },
      {
        "index": 42,
        "text": "(و آیا از کتب پیشین انبیا به او نرسیده است) که همه امور به پروردگارت منتهی می\u200cگردد؟!"
      },
      {
        "index": 43,
        "text": "و اینکه اوست که خنداند و گریاند،"
      },
      {
        "index": 44,
        "text": "و اوست که میراند و زنده کرد،"
      },
      {
        "index": 45,
        "text": "و اوست که دو زوج نر و مادّه را آفرید..."
      },
      {
        "index": 46,
        "text": "از نطفه\u200cای هنگامی که خارج می\u200cشود (و در رحم می\u200cریزد)،"
      },
      {
        "index": 47,
        "text": "و اینکه بر خداست ایجاد عالم دیگر (تا عدالت اجرا گردد)،"
      },
      {
        "index": 48,
        "text": "و اینکه اوست که بی\u200cنیاز کرد و سرمایه باقی بخشید،"
      },
      {
        "index": 49,
        "text": "و اینکه اوست پروردگار ستاره «شعرا»!"
      },
      {
        "index": 50,
        "text": "(و آیا به انسان نرسیده است که در کتب انبیای پیشین آمده) که خداوند قوم «عاد نخستین» را هلاک کرد؟!"
      },
      {
        "index": 51,
        "text": "و همچنین قوم «ثمود» را، و کسی از آنان را باقی نگذارد!"
      },
      {
        "index": 52,
        "text": "و نیز قوم نوح را پیش از آنها، چرا که آنان از همه ظالمتر و طغیانگرتر بودند!"
      },
      {
        "index": 53,
        "text": "و نیز شهرهای زیر و رو شده (قوم لوط) را فرو کوبید،"
      },
      {
        "index": 54,
        "text": "سپس آنها را با عذاب سنگین پوشانید!"
      },
      {
        "index": 55,
        "text": "(بگو:) در کدام یک از نعمتهای پروردگارت تردید داری؟!"
      },
      {
        "index": 56,
        "text": "این (پیامبر) بیم\u200cدهنده\u200cای از بیم\u200cدهندگان پیشین است!"
      },
      {
        "index": 57,
        "text": "آنچه باید نزدیک شود، نزدیک شده است (و قیامت فرامی\u200cرسد)،"
      },
      {
        "index": 58,
        "text": "و هیچ کس جز خدا نمی\u200cتواند سختیهای آن را برطرف سازد!"
      },
      {
        "index": 59,
        "text": "آیا از این سخن تعجّب می\u200cکنید،"
      },
      {
        "index": 60,
        "text": "و می\u200cخندید و نمی\u200cگریید،"
      },
      {
        "index": 61,
        "text": "و پیوسته در غفلت و هوسرانی به سر می\u200cبرید؟!"
      },
      {
        "index": 62,
        "text": "حال که چنین است همه برای خدا سجده کنید و او را بپرستید!"
      }
    ],
    "index": 53
  },
  {
    "aya": [
      {
        "index": 1,
        "text": "قیامت نزدیک شد و ماه از هم شکافت!"
      },
      {
        "index": 2,
        "text": "و هرگاه نشانه و معجزه\u200cای را ببینند روی گردانده، می\u200cگویند: «این سحری مستمر است»!"
      },
      {
        "index": 3,
        "text": "آنها (آیات خدا را) تکذیب کردند و از هوای نفسشان پیروی نمودند؛ و هر امری قرارگاهی دارد!"
      },
      {
        "index": 4,
        "text": "به اندازه کافی برای بازداشتن از بدیها اخبار (انبیا و امّتهای پیشین) به آنان رسیده است!"
      },
      {
        "index": 5,
        "text": "این آیات، حکمت بالغه الهی است؛ امّا انذارها (برای افراد لجوج) فایده نمی\u200cدهد!"
      },
      {
        "index": 6,
        "text": "بنابر این از آنها روی بگردان، و روزی را به یاد آور که دعوت کننده الهی مردم را به امر وحشتناکی دعوت می\u200cکند (دعوت به حساب اعمال)!"
      },
      {
        "index": 7,
        "text": "آنان در حالی که چشمهایشان از شدّت وحشت به زیر افتاده، همچون ملخهای پراکنده از قبرها خارج می\u200cشوند،"
      },
      {
        "index": 8,
        "text": "در حالی که (بر اثر وحشت و اضطراب) بسوی این دعوت کننده گردن می\u200cکشند؛ کافران می\u200cگویند: «امروز روز سخت و دردناکی است!»"
      },
      {
        "index": 9,
        "text": "پیش از آنها قوم نوح تکذیب کردند، (آری) بنده ما (نوح) را تکذیب کرده و گفتند: «او دیوانه است!» و (با انواع آزارها از ادامه رسالتش) بازداشته شد."
      },
      {
        "index": 10,
        "text": "او به درگاه پروردگار عرضه داشت: «من مغلوب (این قوم طغیانگر) شده\u200cام، انتقام مرا از آنها بگیر!»"
      },
      {
        "index": 11,
        "text": "در این هنگام درهای آسمان را با آبی فراوان و پی\u200cدرپی گشودیم؛"
      },
      {
        "index": 12,
        "text": "و زمین را شکافتیم و چشمه\u200cهای زیادی بیرون فرستادیم؛ و این دو آب به اندازه مقدّر با هم درآمیختند (و دریای وحشتناکی شد)!"
      },
      {
        "index": 13,
        "text": "و او را بر مرکبی از الواح و میخهایی ساخته شده سوار کردیم؛"
      },
      {
        "index": 14,
        "text": "مرکبی که زیر نظر ما حرکت می\u200cکرد! این کیفری بود برای کسانی که (به او) کافر شده بودند!"
      },
      {
        "index": 15,
        "text": "ما این ماجرا را بعنوان نشانه\u200cای در میان امّتها باقی گذاردیم؛ آیا کسی هست که پند گیرد؟!"
      },
      {
        "index": 16,
        "text": "(اکنون بنگرید) عذاب و انذارهای من چگونه بود!"
      },
      {
        "index": 17,
        "text": "ما قرآن را برای تذکّر آسان ساختیم؛ آیا کسی هست که متذکّر شود؟!"
      },
      {
        "index": 18,
        "text": "قوم عاد (نیز پیامبر خود را) تکذیب کردند؛ پس (ببینید) عذاب و انذارهای من چگونه بود!"
      },
      {
        "index": 19,
        "text": "ما تندباد وحشتناک و سردی را در یک روز شوم مستمر بر آنان فرستادیم..."
      },
      {
        "index": 20,
        "text": "که مردم را همچون تنه\u200cهای نخل ریشه\u200cکن شده از جا برمی\u200cکند!"
      },
      {
        "index": 21,
        "text": "پس (ببینید) عذاب و انذارهای من چگونه بود!"
      },
      {
        "index": 22,
        "text": "ما قرآن را برای تذکّر آسان ساختیم؛ آیا کسی هست که متذکّر شود!"
      },
      {
        "index": 23,
        "text": "طایفه ثمود (نیز) انذارهای الهی را تکذیب کردند،"
      },
      {
        "index": 24,
        "text": "و گفتند: «آیا ما از بشری از جنس خود پیروی کنیم؟! اگر چنین کنیم در گمراهی و جنون خواهیم بود!"
      },
      {
        "index": 25,
        "text": "آیا از میان ما تنها بر او وحی نازل شده؟! نه، او آدم بسیار دروغگوی هوسبازی است!"
      },
      {
        "index": 26,
        "text": "ولی فردا می\u200cفهمند چه کسی دروغگوی هوسباز است!"
      },
      {
        "index": 27,
        "text": "ما «ناقه» را برای آزمایش آنها می\u200cفرستیم؛ در انتظار پایان کار آنان باش و صبر کن!"
      },
      {
        "index": 28,
        "text": "و به آنها خبر ده که آب (قریه) باید در میانشان تقسیم شود، (یک روز سهم ناقه، و یک روز برای آنها) و هر یک در نوبت خود باید حاضر شوند!"
      },
      {
        "index": 29,
        "text": "آنها یکی از یاران خود را صدا زدند، او به سراغ این کار آمد و (ناقه را) پی کرد!"
      },
      {
        "index": 30,
        "text": "پس (بنگرید) عذاب و انذارهای من چگونه بود!"
      },
      {
        "index": 31,
        "text": "ما فقط یک صیحه [= صاعقه عظیم\u200c] بر آنها فرستادیم و بدنبال آن همگی بصورت گیاه خشکی درآمدند که صاحب چهارپایان (در آغل) جمع\u200cآوری می\u200cکند!"
      },
      {
        "index": 32,
        "text": "ما قرآن را برای یادآوری آسان ساختیم؛ آیا کسی هست که متذکّر شود؟!"
      },
      {
        "index": 33,
        "text": "قوم لوط انذارها(ی پی\u200cدرپی پیامبرشان) را تکذیب کردند؛"
      },
      {
        "index": 34,
        "text": "ما بر آنها تندبادی که ریگها را به حرکت درمی\u200cآورد فرستادیم (و همه را هلاک کردیم)، جز خاندان لوط را که سحرگاهان نجاتشان دادیم!"
      },
      {
        "index": 35,
        "text": "این نعمتی بود از ناحیه ما؛ این گونه هر کسی را که شکر کند پاداش می\u200cدهیم!"
      },
      {
        "index": 36,
        "text": "او آنها را از مجازات ما بیم داد، ولی بر آنها اصرار بر مجادله و القای شکّ داشتند!"
      },
      {
        "index": 37,
        "text": "آنها از لوط خواستند میهمانانش را در اختیارشان بگذارد؛ ولی ما چشمانشان را نابینا و محو کردیم (و گفتیم:) بچشید عذاب و انذارهای مرا!"
      },
      {
        "index": 38,
        "text": "سرانجام صبحگاهان و در اول روز عذابی پایدار و ثابت به سراغشان آمد!"
      },
      {
        "index": 39,
        "text": "(و گفتیم:) پس بچشید عذاب و انذارهای مرا!"
      },
      {
        "index": 40,
        "text": "ما قرآن را برای یادآوری آسان ساختیم؛ آیا کسی هست که متذکّر شود؟!"
      },
      {
        "index": 41,
        "text": "و (همچنین) انذارها و هشدارها (یکی پس از دیگری) به سراغ آل فرعون آمد،"
      },
      {
        "index": 42,
        "text": "امّا آنها همه آیات ما را تکذیب کردند، و ما آنها را گرفتیم و مجازات کردیم، گرفتن شخصی قدرتمند و توانا!"
      },
      {
        "index": 43,
        "text": "آیا کفّار شما بهتر از آنانند یا برای شما امان\u200cنامه\u200cای در کتب آسمانی نازل شده است؟!"
      },
      {
        "index": 44,
        "text": "یا می\u200cگویند: «ما جماعتی متحّد و نیرومند و پیروزیم»؟!"
      },
      {
        "index": 45,
        "text": "(ولی بدانند) که بزودی جمعشان شکست می\u200cخورد و پا به فرارمی\u200cگذارند!"
      },
      {
        "index": 46,
        "text": "(علاوه بر این) رستاخیز موعد آنهاست، و مجازات قیامت هولناکتر و تلختر است!"
      },
      {
        "index": 47,
        "text": "مجرمان در گمراهی و شعله\u200cهای آتشند،"
      },
      {
        "index": 48,
        "text": "در آن روز که در آتش دوزخ به صورتشان کشیده می\u200cشوند (و به آنها گفته می\u200cشود:) بچشید آتش دوزخ را!"
      },
      {
        "index": 49,
        "text": "البته ما هر چیز را به اندازه آفریدیم!"
      },
      {
        "index": 50,
        "text": "و فرمان ما یک امر بیش نیست، همچون یک چشم بر هم زدن!"
      },
      {
        "index": 51,
        "text": "ما کسانی را که در گذشته شبیه شما بودند هلاک کردیم؛ آیا کسی هست که پند گیرد؟!"
      },
      {
        "index": 52,
        "text": "و هر کاری را انجام دادند در نامه\u200cهای اعمالشان ثبت است،"
      },
      {
        "index": 53,
        "text": "و هر کار کوچک و بزرگی نوشته شده است."
      },
      {
        "index": 54,
        "text": "یقیناً پرهیزگاران در باغها و نهرهای بهشتی جای دارند،"
      },
      {
        "index": 55,
        "text": "در جایگاه صدق نزد خداوند مالک مقتدر!"
      }
    ],
    "index": 54
  },
  {
    "aya": [
      {
        "index": 1,
        "text": "خداوند رحمان،"
      },
      {
        "index": 2,
        "text": "قرآن را تعلیم فرمود،"
      },
      {
        "index": 3,
        "text": "انسان را آفرید،"
      },
      {
        "index": 4,
        "text": "و به او «بیان» را آموخت."
      },
      {
        "index": 5,
        "text": "خورشید و ماه با حساب منظّمی می\u200cگردند،"
      },
      {
        "index": 6,
        "text": "و گیاه و درخت برای او سجده می\u200cکنند!"
      },
      {
        "index": 7,
        "text": "و آسمان را برافراشت، و میزان و قانون (در آن) گذاشت،"
      },
      {
        "index": 8,
        "text": "تا در میزان طغیان نکنید (و از مسیر عدالت منحرف نشوید)،"
      },
      {
        "index": 9,
        "text": "و وزن را بر اساس عدل برپا دارید و میزان را کم نگذارید!"
      },
      {
        "index": 10,
        "text": "زمین را برای خلایق آفرید،"
      },
      {
        "index": 11,
        "text": "که در آن میوه\u200cها و نخلهای پرشکوفه است،"
      },
      {
        "index": 12,
        "text": "و دانه\u200cهایی که همراه با ساقه و برگی است که بصورت کاه درمی\u200cآید، و گیاهان خوشبو!"
      },
      {
        "index": 13,
        "text": "پس کدامین نعمتهای پروردگارتان را تکذیب می\u200cکنید (شما ای گروه جنّ و انس)؟!"
      },
      {
        "index": 14,
        "text": "انسان را از گِل خشکیده\u200cای همچون سفال آفرید،"
      },
      {
        "index": 15,
        "text": "و جنّ را از شعله\u200cهای مختلط و متحرّک آتش خلق کرد!"
      },
      {
        "index": 16,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 17,
        "text": "او پروردگار دو مشرق و پروردگار دو مغرب است!"
      },
      {
        "index": 18,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 19,
        "text": "دو دریای مختلف (شور و شیرین، گرم و سرد) را در کنار هم قرار داد، در حالی که با هم تماس دارند؛"
      },
      {
        "index": 20,
        "text": "در میان آن دو برزخی است که یکی بر دیگری غلبه نمی\u200cکند (و به هم نمی\u200cآمیزند)!"
      },
      {
        "index": 21,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 22,
        "text": "از آن دو، لؤلؤ و مرجان خارج می\u200cشود."
      },
      {
        "index": 23,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 24,
        "text": "و برای اوست کشتیهای ساخته شده که در دریا به حرکت درمی\u200cآیند و همچون کوهی هستند!"
      },
      {
        "index": 25,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 26,
        "text": "همه کسانی که روی آن [= زمین\u200c] هستند فانی می\u200cشوند،"
      },
      {
        "index": 27,
        "text": "و تنها ذات ذوالجلال و گرامی پروردگارت باقی می\u200cماند!"
      },
      {
        "index": 28,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 29,
        "text": "تمام کسانی که در آسمانها و زمین هستند از او تقاضا می\u200cکنند، و او هر روز در شأن و کاری است!"
      },
      {
        "index": 30,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 31,
        "text": "بزودی به حساب شما می\u200cپردازیم ای دو گروه انس و جنّ!"
      },
      {
        "index": 32,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 33,
        "text": "ای گروه جنّ و انس! اگر می\u200cتوانید از مرزهای آسمانها و زمین بگذرید، پس بگذرید، ولی هرگز نمی\u200cتوانید، مگر با نیرویی (فوق العاده)!"
      },
      {
        "index": 34,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 35,
        "text": "شعله\u200cهایی از آتش بی\u200cدود، و دودهایی متراکم بر شما فرستاده می\u200cشود؛ و نمی\u200cتوانید از کسی یاری بطلبید!"
      },
      {
        "index": 36,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 37,
        "text": "در آن هنگام که آسمان شکافته شود و همچون روغن مذاب گلگون گردد (حوادث هولناکی رخ می\u200cدهد که تاب تحمل آن را نخواهید داشت)!"
      },
      {
        "index": 38,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 39,
        "text": "در آن روز هیچ کس از انس و جنّ از گناهش سؤال نمی\u200cشود (و همه چیز روشن است)!"
      },
      {
        "index": 40,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 41,
        "text": "مجرمان از چهره\u200cهایشان شناخته می\u200cشوند؛ و آنگاه آنها را از موهای پیش سر، و پاهایشان می\u200cگیرند (و به دوزخ می\u200cافکنند)!"
      },
      {
        "index": 42,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 43,
        "text": "این همان دوزخی است که مجرمان آن را انکار می\u200cکردند!"
      },
      {
        "index": 44,
        "text": "امروز در میان آن و آب سوزان در رفت و آمدند!"
      },
      {
        "index": 45,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 46,
        "text": "و برای کسی که از مقام پروردگارش بترسد، دو باغ بهشتی است!"
      },
      {
        "index": 47,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 48,
        "text": "(آن دو باغ بهشتی) دارای انواع نعمتها و درختان پرطراوت است!"
      },
      {
        "index": 49,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 50,
        "text": "در آنها دو چشمه همیشه جاری است!"
      },
      {
        "index": 51,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 52,
        "text": "در آن دو، از هر میوه\u200cای دو نوع وجود دارد (هر یک از دیگری بهتر)!"
      },
      {
        "index": 53,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 54,
        "text": "این در حالی است که آنها بر فرشهایی تکیه کرده\u200cاند با آسترهائی از دیبا و ابریشم، و میوه\u200cهای رسیده آن دو باغ بهشتی در دسترس است!"
      },
      {
        "index": 55,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 56,
        "text": "در آن باغهای بهشتی زنانی هستند که جز به همسران خود عشق نمی\u200cورزند؛ و هیچ انس و جنّ پیش از اینها با آنان تماس نگرفته است."
      },
      {
        "index": 57,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 58,
        "text": "آنها همچون یاقوت و مرجانند!"
      },
      {
        "index": 59,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 60,
        "text": "آیا جزای نیکی جز نیکی است؟!"
      },
      {
        "index": 61,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 62,
        "text": "و پایین تر از آنها، دو باغ بهشتی دیگر است."
      },
      {
        "index": 63,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 64,
        "text": "هر دو خرّم و سرسبزند!"
      },
      {
        "index": 65,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 66,
        "text": "در آنها دو چشمه جوشنده است!"
      },
      {
        "index": 67,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 68,
        "text": "در آنها میوه\u200cهای فراوان و درخت خرما و انار است!"
      },
      {
        "index": 69,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 70,
        "text": "و در آن باغهای بهشتی زنانی نیکو خلق و زیبایند!"
      },
      {
        "index": 71,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 72,
        "text": "حوریانی که در خیمه\u200cهای بهشتی مستورند!"
      },
      {
        "index": 73,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 74,
        "text": "هیچ انس و جنّ پیش از ایشان با آنها تماس نگرفته (و دوشیزه\u200cاند)!"
      },
      {
        "index": 75,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 76,
        "text": "این در حالی است که بهشتیان بر تختهایی تکیه زده\u200cاند که با بهترین و زیباترین پارچه\u200cهای سبزرنگ پوشانده شده است."
      },
      {
        "index": 77,
        "text": "پس کدامین نعمتهای پروردگارتان را انکار می\u200cکنید؟!"
      },
      {
        "index": 78,
        "text": "پربرکت و زوال\u200cناپذیر است نام پروردگار صاحب جلال و بزرگوار تو!"
      }
    ],
    "index": 55
  },
  {
    "aya": [
      {
        "index": 1,
        "text": "هنگامی که واقعه عظیم (قیامت) واقع شود،"
      },
      {
        "index": 2,
        "text": "هیچ کس نمی\u200cتواند آن را انکار کند!"
      },
      {
        "index": 3,
        "text": "(این واقعه) گروهی را پایین می\u200cآورد و گروهی را بالا می\u200cبرد!"
      },
      {
        "index": 4,
        "text": "در آن هنگام که زمین بشدّت به لرزه درمی\u200cآید،"
      },
      {
        "index": 5,
        "text": "و کوه\u200cها در هم کوبیده می\u200cشود،"
      },
      {
        "index": 6,
        "text": "و بصورت غبار پراکنده درمی\u200cآید،"
      },
      {
        "index": 7,
        "text": "و شما سه گروه خواهید بود!"
      },
      {
        "index": 8,
        "text": "(نخست) سعادتمندان و خجستگان (هستند)؛ چه سعادتمندان و خجستگانی!"
      },
      {
        "index": 9,
        "text": "گروه دیگر شقاوتمندان و شومانند، چه شقاوتمندان و شومانی!"
      },
      {
        "index": 10,
        "text": "و (سومین گروه) پیشگامان پیشگامند،"
      },
      {
        "index": 11,
        "text": "آنها مقرّبانند!"
      },
      {
        "index": 12,
        "text": "در باغهای پرنعمت بهشت (جای دارند)!"
      },
      {
        "index": 13,
        "text": "گروه زیادی (از آنها) از امّتهای نخستینند،"
      },
      {
        "index": 14,
        "text": "و اندکی از امّت آخرین!"
      },
      {
        "index": 15,
        "text": "آنها [= مقرّبان\u200c] بر تختهایی که صف\u200cکشیده و به هم پیوسته است قراردارند،"
      },
      {
        "index": 16,
        "text": "در حالی که بر آن تکیه زده و رو به روی یکدیگرند!"
      },
      {
        "index": 17,
        "text": "نوجوانانی جاودان (در شکوه و طراوت) پیوسته گرداگرد آنان می\u200cگردند،"
      },
      {
        "index": 18,
        "text": "با قدحها و کوزه\u200cها و جامهایی از نهرهای جاری بهشتی (و شراب طهور)!"
      },
      {
        "index": 19,
        "text": "امّا شرابی که از آن درد سر نمی\u200cگیرند و نه مست می\u200cشوند!"
      },
      {
        "index": 20,
        "text": "و میوه\u200cهایی از هر نوع که انتخاب کنند،"
      },
      {
        "index": 21,
        "text": "و گوشت پرنده از هر نوع که مایل باشند!"
      },
      {
        "index": 22,
        "text": "و همسرانی از حور العین دارند،"
      },
      {
        "index": 23,
        "text": "همچون مروارید در صدف پنهان!"
      },
      {
        "index": 24,
        "text": "اینها پاداشی است در برابر اعمالی که انجام می\u200cدادند!"
      },
      {
        "index": 25,
        "text": "در آن (باغهای بهشتی) نه لغو و بیهوده\u200cای می\u200cشنوند نه سخنان گناه آلود؛"
      },
      {
        "index": 26,
        "text": "تنها چیزی که می\u200cشنوند «سلام» است «سلام»!"
      },
      {
        "index": 27,
        "text": "و اصحاب یمین و خجستگان، چه اصحاب یمین و خجستگانی!"
      },
      {
        "index": 28,
        "text": "آنها در سایه درختان «سِدر» بی\u200cخار قرار دارند،"
      },
      {
        "index": 29,
        "text": "و در سایه درخت «طلح» پربرگ [= درختی خوشرنگ و خوشبو]،"
      },
      {
        "index": 30,
        "text": "و سایه کشیده و گسترده،"
      },
      {
        "index": 31,
        "text": "و در کنار آبشارها،"
      },
      {
        "index": 32,
        "text": "و میوه\u200cهای فراوان،"
      },
      {
        "index": 33,
        "text": "که هرگز قطع و ممنوع نمی\u200cشود،"
      },
      {
        "index": 34,
        "text": "و همسرانی بلندمرتبه!"
      },
      {
        "index": 35,
        "text": "ما آنها را آفرینش نوینی بخشیدیم،"
      },
      {
        "index": 36,
        "text": "و همه را دوشیزه قرار دادیم،"
      },
      {
        "index": 37,
        "text": "زنانی که تنها به همسرشان عشق می\u200cورزند و خوش زبان و فصیح و هم سن و سالند!"
      },
      {
        "index": 38,
        "text": "اینها همه برای اصحاب یمین است،"
      },
      {
        "index": 39,
        "text": "که گروهی از امّتهای نخستینند،"
      },
      {
        "index": 40,
        "text": "و گروهی از امّتهای آخرین!"
      },
      {
        "index": 41,
        "text": "و اصحاب شمال، چه اصحاب شمالی (که نامه اعمالشان به نشانه جرمشان به دست چپ آنها داده می\u200cشود)!"
      },
      {
        "index": 42,
        "text": "آنها در میان بادهای کشنده و آب سوزان قرار دارند،"
      },
      {
        "index": 43,
        "text": "و در سایه دودهای متراکم و آتشزا!"
      },
      {
        "index": 44,
        "text": "سایه\u200cای که نه خنک است و نه آرامبخش!"
      },
      {
        "index": 45,
        "text": "آنها پیش از این (در عالم دنیا) مست و مغرور نعمت بودند،"
      },
      {
        "index": 46,
        "text": "و بر گناهان بزرگ اصرار می\u200cورزیدند،"
      },
      {
        "index": 47,
        "text": "و می\u200cگفتند: «هنگامی که ما مُردیم و خاک و استخوان شدیم، آیا برانگیخته خواهیم شد؟!"
      },
      {
        "index": 48,
        "text": "یا نیاکان نخستین ما (برانگیخته می\u200cشوند)؟!»"
      },
      {
        "index": 49,
        "text": "بگو: «اوّلین و آخرین،"
      },
      {
        "index": 50,
        "text": "همگی در موعد روز معیّنی گردآوری می\u200cشوند،"
      },
      {
        "index": 51,
        "text": "سپس شما ای گمراهان تکذیب\u200cکننده!"
      },
      {
        "index": 52,
        "text": "قطعاً از درخت زقّوم می\u200cخورید،"
      },
      {
        "index": 53,
        "text": "و شکمها را از آن پر می\u200cکنید،"
      },
      {
        "index": 54,
        "text": "و روی آن از آب سوزان می\u200cنوشید،"
      },
      {
        "index": 55,
        "text": "و همچون شتران مبتلا به بیماری عطش، از آن می\u200cآشامید!"
      },
      {
        "index": 56,
        "text": "این است وسیله پذیرایی از آنها در قیامت!"
      },
      {
        "index": 57,
        "text": "» ما شما را آفریدیم؛ پس چرا (آفرینش مجدّد را) تصدیق نمی\u200cکنید؟!"
      },
      {
        "index": 58,
        "text": "آیا از نطفه\u200cای که در رحم می\u200cریزید آگاهید؟!"
      },
      {
        "index": 59,
        "text": "آیا شما آن را (در دوران جنینی) آفرینش (پی در پی) می\u200cدهید یا ما آفریدگاریم؟!"
      },
      {
        "index": 60,
        "text": "ما در میان شما مرگ را مقدّر ساختیم؛ و هرگز کسی بر ما پیشی نمی\u200cگیرد!"
      },
      {
        "index": 61,
        "text": "تا گروهی را به جای گروه دیگری بیاوریم و شما را در جهانی که نمی\u200cدانید آفرینش تازه\u200cای بخشیم!"
      },
      {
        "index": 62,
        "text": "شما عالم نخستین را دانستید؛ چگونه متذکّر نمی\u200cشوید (که جهانی بعد از آن است)؟!"
      },
      {
        "index": 63,
        "text": "آیا هیچ درباره آنچه کشت می\u200cکنید اندیشیده\u200cاید؟!"
      },
      {
        "index": 64,
        "text": "آیا شما آن را می\u200cرویانید یا ما می\u200cرویانیم؟!"
      },
      {
        "index": 65,
        "text": "هرگاه بخواهیم آن را مبدّل به کاه در هم کوبیده می\u200cکنیم که تعجّب کنید!"
      },
      {
        "index": 66,
        "text": "(بگونه\u200cای که بگویید:) براستی ما زیان کرده\u200cایم،"
      },
      {
        "index": 67,
        "text": "بلکه ما بکلّی محرومیم!"
      },
      {
        "index": 68,
        "text": "آیا به آبی که می\u200cنوشید اندیشیده\u200cاید؟!"
      },
      {
        "index": 69,
        "text": "آیا شما آن را از ابر نازل کرده\u200cاید یا ما نازل می\u200cکنیم؟!"
      },
      {
        "index": 70,
        "text": "هرگاه بخواهیم، این آب گوارا را تلخ و شور قرار می\u200cدهیم؛ پس چرا شکر نمی\u200cکنید؟!"
      },
      {
        "index": 71,
        "text": "آیا درباره آتشی که می\u200cافروزید فکر کرده\u200cاید؟!"
      },
      {
        "index": 72,
        "text": "آیا شما درخت آن را آفریده\u200cاید یا ما آفریده\u200cایم؟!"
      },
      {
        "index": 73,
        "text": "ما آن را وسیله یادآوری (برای همگان) و وسیله زندگی برای مسافران قرار داده\u200cایم!"
      },
      {
        "index": 74,
        "text": "حال که چنین است به نام پروردگار بزرگت تسبیح کن (و او را پاک و منزّه بشمار)!"
      },
      {
        "index": 75,
        "text": "سوگند به جایگاه ستارگان (و محل طلوع و غروب آنها)!"
      },
      {
        "index": 76,
        "text": "و این سوگندی است بسیار بزرگ، اگر بدانید!"
      },
      {
        "index": 77,
        "text": "که آن، قرآن کریمی است،"
      },
      {
        "index": 78,
        "text": "که در کتاب محفوظی جای دارد،"
      },
      {
        "index": 79,
        "text": "و جز پاکان نمی\u200cتوانند به آن دست زنند [= دست یابند]."
      },
      {
        "index": 80,
        "text": "آن از سوی پروردگار عالمیان نازل شده؛"
      },
      {
        "index": 81,
        "text": "آیا این سخن را [= این قرآن را با اوصافی که گفته شد] سست و کوچک می\u200cشمرید،"
      },
      {
        "index": 82,
        "text": "و به جای شکر روزیهایی که به شما داده شده آن را تکذیب می\u200cکنید؟!"
      },
      {
        "index": 83,
        "text": "پس چرا هنگامی که جان به گلوگاه می\u200cرسد (توانایی بازگرداندن آن را ندارید)؟!"
      },
      {
        "index": 84,
        "text": "و شما در این حال نظاره می\u200cکنید (و کاری از دستتان ساخته نیست)؛"
      },
      {
        "index": 85,
        "text": "و ما از شما به او نزدیکتریم ولی نمی\u200cبینید!"
      },
      {
        "index": 86,
        "text": "اگر هرگز در برابر اعمالتان جزا داده نمی\u200cشوید،"
      },
      {
        "index": 87,
        "text": "پس آن (روح) را بازگردانید اگر راست می\u200cگویید!"
      },
      {
        "index": 88,
        "text": "پس اگر او از مقرّبان باشد،"
      },
      {
        "index": 89,
        "text": "در رَوح و ریحان و بهشت پرنعمت است!"
      },
      {
        "index": 90,
        "text": "امّا اگر از اصحاب یمین باشد،"
      },
      {
        "index": 91,
        "text": "(به او گفته می\u200cشود:) سلام بر تو از سوی دوستانت که از اصحاب یمینند!"
      },
      {
        "index": 92,
        "text": "امّا اگر او از تکذیب\u200cکنندگان گمراه باشد،"
      },
      {
        "index": 93,
        "text": "با آب جوشان دوزخ از او پذیرایی می\u200cشوید!"
      },
      {
        "index": 94,
        "text": "و سرنوشت او ورود در آتش جهنّم است،"
      },
      {
        "index": 95,
        "text": "این مطلب حقّ و یقین است!"
      },
      {
        "index": 96,
        "text": "پس به نام پروردگار بزرگت تسبیح کن (و او را منزّه بشمار)!"
      }
    ],
    "index": 56
  },
  {
    "aya": [
      {
        "index": 1,
        "text": "آنچه در آسمانها و زمین است برای خدا تسبیح می\u200cگویند؛ و او عزیز و حکیم است."
      },
      {
        "index": 2,
        "text": "مالکیّت (و حاکمیّت) آسمانها و زمین از آن اوست؛ زنده می\u200cکند و می\u200cمیراند؛ و او بر هر چیز توانا است!"
      },
      {
        "index": 3,
        "text": "اوّل و آخر و پیدا و پنهان اوست؛ و او به هر چیز داناست."
      },
      {
        "index": 4,
        "text": "او کسی است که آسمانها و زمین را در شش روز [= شش دوران\u200c] آفرید؛ سپس بر تخت قدرت قرار گرفت (و به تدبیر جهان پرداخت)؛ آنچه را در زمین فرو می\u200cرود می\u200cداند، و آنچه را از آن خارج می\u200cشود و آنچه از آسمان نازل می\u200cگردد و آنچه به آسمان بالا می\u200cرود؛ و هر جا باشید او با شما است، و خداوند نسبت به آنچه انجام می\u200cدهید بیناست!"
      },
      {
        "index": 5,
        "text": "مالکیّت آسمانها و زمین از آن اوست؛ و همه کارها به سوی او بازمی\u200cگردد."
      },
      {
        "index": 6,
        "text": "شب را در روز می\u200cکند و روز را در شب؛ و او به آنچه در دل سینه\u200cها وجود دارد داناست."
      },
      {
        "index": 7,
        "text": "به خدا و رسولش ایمان بیاورید و از آنچه شما را جانشین و نماینده (خود) در آن قرار داده انفاق کنید؛ (زیرا) کسانی که از شما ایمان بیاورند و انفاق کنند، اجر بزرگی دارند!"
      },
      {
        "index": 8,
        "text": "چرا به خدا ایمان نیاورید در حالی که رسول (او) شما را می\u200cخواند که به پروردگارتان ایمان بیاورید، و از شما پیمان گرفته است (پیمانی از طریق فطرت و خِرد)، اگر آماده ایمان\u200cآوردنید."
      },
      {
        "index": 9,
        "text": "او کسی است که آیات روشنی بر بنده\u200cاش [= محمد] نازل می\u200cکند تا شما را از تاریکیها به سوی نور برد؛ و خداوند نسبت به شما مهربان و رحیم است."
      },
      {
        "index": 10,
        "text": "چرا در راه خدا انفاق نکنید در حالی که میراث آسمانها و زمین همه از آن خداست (و کسی چیزی را با خود نمی\u200cبرد)! کسانی که قبل از پیروزی انفاق کردند و جنگیدند (با کسانی که پس از پیروزی انفاق کردند) یکسان نیستند؛ آنها بلندمقامتر از کسانی هستند که بعد از فتح انفاق نمودند و جهاد کردند؛ و خداوند به هر دو وعده نیک داده؛ و خدا به آنچه انجام می\u200cدهید آگاه است."
      },
      {
        "index": 11,
        "text": "کیست که به خدا وام نیکو دهد (و از اموالی که به او ارزانی داشته انفاق کند) تا خداوند آن را برای او چندین برابر کند؟ و برای او پاداش پرارزشی است!"
      },
      {
        "index": 12,
        "text": "(این پاداش بزرگ) در روزی است که مردان و زنان باایمان را می\u200cنگری که نورشان پیش\u200cرو و در سمت راستشان بسرعت حرکت می\u200cکند (و به آنها می\u200cگویند:) بشارت باد بر شما امروز به باغهایی از بهشت که نهرها زیر (درختان) آن جاری است؛ جاودانه در آن خواهید ماند! و این همان رستگاری بزرگ است!"
      },
      {
        "index": 13,
        "text": "روزی که مردان و زنان منافق به مؤمنان می\u200cگویند: «نظری به ما بیفکنید تا از نور شما پرتوی برگیریم!» به آنها گفته می\u200cشود: «به پشت سر خود بازگردید و کسب نور کنید!» در این هنگام دیواری میان آنها زده می\u200cشود که دری دارد، درونش رحمت است و برونش عذاب!"
      },
      {
        "index": 14,
        "text": "آنها را صدا می\u200cزنند: «مگر ما با شما نبودیم؟!» می\u200cگویند: «آری، ولی شما خود را به هلاکت افکندید و انتظار (مرگ پیامبر را) کشیدید، و (در همه چیز) شکّ و تردید داشتید، و آرزوهای دور و دراز شما را فریب داد تا فرمان خدا فرا رسید، و شیطان فریبکار شما را در برابر (فرمان) خداوند فریب داد!"
      },
      {
        "index": 15,
        "text": "پس امروز نه از شما فدیه\u200cای پذیرفته می\u200cشود، و نه از کافران؛ و جایگاهتان آتش است و همان سرپرستتان می\u200cباشد؛ و چه بد جایگاهی است!"
      },
      {
        "index": 16,
        "text": "آیا وقت آن نرسیده است که دلهای مؤمنان در برابر ذکر خدا و آنچه از حقّ نازل کرده است خاشع گردد؟! و مانند کسانی نباشند که در گذشته به آنها کتاب آسمانی داده شد، سپس زمانی طولانی بر آنها گذشت و قلبهایشان قساوت پیدا کرد؛ و بسیاری از آنها گنهکارند!"
      },
      {
        "index": 17,
        "text": "بدانید خداوند زمین را بعد از مرگ آن زنده می\u200cکند! ما آیات (خود) را برای شما بیان کردیم، شاید اندیشه کنید!"
      },
      {
        "index": 18,
        "text": "مردان و زنان انفاق\u200cکننده، و آنها که (از این راه) به خدا «قرض الحسنه» دهند، (این قرض الحسنه) برای آنان مضاعف می\u200cشود و پاداش پرارزشی دارند!"
      },
      {
        "index": 19,
        "text": "کسانی که به خدا و رسولانش ایمان آوردند، آنها صدّیقین و شهدا نزد پروردگارشانند؛ برای آنان است پاداش (اعمال) شان و نور (ایمان) شان؛ و کسانی که کافر شدند و آیات ما را تکذیب کردند، آنها دوزخیانند."
      },
      {
        "index": 20,
        "text": "بدانید زندگی دنیا تنها بازی و سرگرمی و تجمّل پرستی و فخرفروشی در میان شما و افزون طلبی در اموال و فرزندان است، همانند بارانی که محصولش کشاورزان را در شگفتی فرو می\u200cبرد، سپس خشک می\u200cشود بگونه\u200cای که آن را زردرنگ می\u200cبینی؛ سپس تبدیل به کاه می\u200cشود! و در آخرت، عذاب شدید است یا مغفرت و رضای الهی؛ و (به هر حال) زندگی دنیا چیزی جز متاع فریب نیست!"
      },
      {
        "index": 21,
        "text": "به پیش تازید برای رسیدن به مغفرت پروردگارتان و بهشتی که پهنه آن مانند پهنه آسمان و زمین است و برای کسانی که به خدا و رسولانش ایمان آورده\u200cاند؛ آماده شده است، این فضل خداوند است که به هر کس بخواهد می\u200cدهد؛ و خداوند صاحب فضل عظیم است!"
      },
      {
        "index": 22,
        "text": "هیچ مصیبتی (ناخواسته) در زمین و نه در وجود شما روی نمی\u200cدهد مگر اینکه همه آنها قبل از آنکه زمین را بیافرینیم در لوح محفوظ ثبت است؛ و این امر برای خدا آسان است!"
      },
      {
        "index": 23,
        "text": "این بخاطر آن است که برای آنچه از دست داده\u200cاید تأسف نخورید، و به آنچه به شما داده است دلبسته و شادمان نباشید؛ و خداوند هیچ متکبّر فخرفروشی را دوست ندارد!"
      },
      {
        "index": 24,
        "text": "همانها که بخل می\u200cورزند و مردم را به بخل دعوت می\u200cکنند؛ و هر کس (از این فرمان) روی\u200cگردان شود، (به خود زیان می\u200cرساند نه به خدا)، چرا که خداوند بی\u200cنیاز و شایسته ستایش است!"
      },
      {
        "index": 25,
        "text": "ما رسولان خود را با دلایل روشن فرستادیم، و با آنها کتاب (آسمانی) و میزان (شناسایی حقّ از باطل و قوانین عادلانه) نازل کردیم تا مردم قیام به عدالت کنند؛ و آهن را نازل کردیم که در آن نیروی شدید و منافعی برای مردم است، تا خداوند بداند چه کسی او و رسولانش را یاری می\u200cکند بی\u200cآنکه او را ببینند؛ خداوند قوّی و شکست\u200cناپذیر است!"
      },
      {
        "index": 26,
        "text": "ما نوح و ابراهیم را فرستادیم، و در دودمان آن دو نبوّت و کتاب قرار دادیم؛ بعضی از آنها هدایت یافته\u200cاند و بسیاری از آنها گنهکارند."
      },
      {
        "index": 27,
        "text": "سپس در پی آنان رسولان دیگر خود را فرستادیم، و بعد از آنان عیسی بن مریم را مبعوث کردیم و به او انجیل عطا کردیم، و در دل کسانی که از او پیروی کردند رأفت و رحمت قرار دادیم؛ و رهبانیّتی را که ابداع کرده بودند، ما بر آنان مقرّر نداشته بودیم؛ گرچه هدفشان جلب خشنودی خدا بود، ولی حقّ آن را رعایت نکردند؛ از این\u200cرو ما به کسانی از آنها که ایمان آوردند پاداششان را دادیم؛ و بسیاری از آنها فاسقند!"
      },
      {
        "index": 28,
        "text": "ای کسانی که ایمان آورده\u200cاید! تقوای الهی پیشه کنید و به رسولش ایمان بیاورید تا دو سهم از رحمتش به شما ببخشد و برای شما نوری قرار دهد که با آن (در میان مردم و در مسیر زندگی خود) راه بروید و گناهان شما را ببخشد؛ و خداوند غفور و رحیم است."
      },
      {
        "index": 29,
        "text": "تا اهل کتاب بدانند که قادر بر چیزی از فضل خدا نیستند، و تمام فضل (و رحمت) به دست اوست، به هر کس بخواهد آن را می\u200cبخشد؛ و خداوند دارای فضل عظیم است!"
      }
    ],
    "index": 57
  },
  {
    "aya": [
      {
        "index": 1,
        "text": "خداوند سخن زنی را که درباره شوهرش به تو مراجعه کرده بود و به خداوند شکایت می\u200cکرد شنید (و تقاضای او را اجابت کرد)؛ خداوند گفتگوی شما را با هم (و اصرار آن زن را درباره حل مشکلش) می\u200cشنید؛ و خداوند شنوا و بیناست."
      },
      {
        "index": 2,
        "text": "کسانی که از شما نسبت به همسرانشان «ظهار» می\u200cکنند (و می\u200cگویند: «أَنتِ عَلیَّ کَظهَرِ أُمّی = تو نسبت به من بمنزله مادرم هستی»)، آنان هرگز مادرانشان نیستند؛ مادرانشان تنها کسانی\u200cاند که آنها را به دنیا آورده\u200cاند! آنها سخنی زشت و باطل می\u200cگویند؛ و خداوند بخشنده و آمرزنده است!"
      },
      {
        "index": 3,
        "text": "کسانی که همسران خود را «ظِهار» می\u200cکنند، سپس از گفته خود بازمی\u200cگردند، باید پیش از آمیزش جنسی با هم، برده\u200cای را آزاد کنند؛ این دستوری است که به آن اندرز داده می\u200cشوید؛ و خداوند به آنچه انجام می\u200cدهید آگاه است!"
      },
      {
        "index": 4,
        "text": "و کسی که توانایی (آزاد کردن برده\u200cای) نداشته باشد، دو ماه پیاپی قبل از آمیزش روزه بگیرد؛ و کسی که این را هم نتواند، شصت مسکین را اطعام کند؛ این برای آن است که به خدا و رسولش ایمان بیاورید؛ اینها مرزهای الهی است؛ و کسانی که با آن مخالفت کنند، عذاب دردناکی دارند!"
      },
      {
        "index": 5,
        "text": "کسانی که با خدا و رسولش دشمنی می\u200cکنند خوار و ذلیل شدند آن\u200cگونه که پیشینیان خوار و ذلیل شدند؛ ما آیات روشنی نازل کردیم، و برای کافران عذاب خوارکننده\u200cای است..."
      },
      {
        "index": 6,
        "text": "در آن روز که خداوند همه آنها را برمی\u200cانگیزد و از اعمالی که انجام دادند با خبر می\u200cسازد، اعمالی که خداوند حساب آن را نگه داشته و آنها فراموشش کردند؛ و خداوند بر هر چیز شاهد و ناظر است!"
      },
      {
        "index": 7,
        "text": "آیا نمی\u200cدانی که خداوند آنچه را در آسمانها و آنچه را در زمین است می\u200cداند؛ هیچ گاه سه نفر با هم نجوا نمی\u200cکنند مگر اینکه خداوند چهارمین آنهاست، و هیچ گاه پنج نفر با هم نجوا نمی\u200cکنند مگر اینکه خداوند ششمین آنهاست، و نه تعدادی کمتر و نه بیشتر از آن مگر اینکه او همراه آنهاست هر جا که باشند، سپس روز قیامت آنها را از اعمالشان آگاه می\u200cسازد، چرا که خداوند به هر چیزی داناست!"
      },
      {
        "index": 8,
        "text": "آیا ندیدی کسانی را که از نجوا [= سخنان درگوشی\u200c] نهی شدند، سپس به کاری که از آن نهی شده بودند بازمی\u200cگردند و برای انجام گناه و تعدّی و نافرمانی رسول خدا به نجوا می\u200cپردازند و هنگامی که نزد تو می\u200cآیند تو را تحیّتی (و خوشامدی) می\u200cگویند که خدا به تو نگفته است، و در دل می\u200cگویند: «چرا خداوند ما را بخاطر گفته\u200cهایمان عذاب نمی\u200cکند؟!» جهنم برای آنان کافی است، وارد آن می\u200cشوند، و چه بد فرجامی است!"
      },
      {
        "index": 9,
        "text": "ای کسانی که ایمان آورده\u200cاید! هنگامی که نجوا می\u200cکنید، و به گناه و تعدّی و نافرمانی رسول (خدا) نجوا نکنید، و به کار نیک و تقوا نجوا کنید، و از خدایی که همگی نزد او جمع می\u200cشوید بپرهیزید!"
      },
      {
        "index": 10,
        "text": "نجوا تنها از سوی شیطان است؛ می\u200cخواهد با آن مؤمنان غمگین شوند؛ ولی نمی تواند هیچ گونه ضرری به آنها برساند جز بفرمان خدا؛ پس مؤمنان تنها بر خدا توکّل کنند!"
      },
      {
        "index": 11,
        "text": "ای کسانی که ایمان آورده\u200cاید! هنگامی که به شما گفته شود: «مجلس را وسعت بخشید (و به تازه\u200cواردها جا دهید)»، وسعت بخشید، خداوند (بهشت را) برای شما وسعت می\u200cبخشد؛ و هنگامی که گفته شود: «برخیزید»، برخیزید؛ اگر چنین کنید، خداوند کسانی را که ایمان آورده\u200cاند و کسانی را که علم به آنان داده شده درجات عظیمی می\u200cبخشد؛ و خداوند به آنچه انجام می\u200cدهید آگاه است!"
      },
      {
        "index": 12,
        "text": "ای کسانی که ایمان آورده\u200cاید! هنگامی که می\u200cخواهید با رسول خدا نجوا کنید (و سخنان درگوشی بگویید)، قبل از آن صدقه\u200cای (در راه خدا) بدهید؛ این برای شما بهتر و پاکیزه\u200cتر است و اگر توانایی نداشته باشید، خداوند غفور و رحیم است!"
      },
      {
        "index": 13,
        "text": "آیا ترسیدید فقیر شوید که از دادن صدقات قبل از نجوا خودداری کردید؟! اکنون که این کار را نکردید و خداوند توبه شما را پذیرفت، نماز را برپا دارید و زکات را ادا کنید و خدا و پیامبرش را اطاعت نمایید و (بدانید) خداوند از آنچه انجام می\u200cدهید با خبر است!"
      },
      {
        "index": 14,
        "text": "آیا ندیدی کسانی را که طرح دوستی با گروهی که مورد غضب خدا بودند ریختند؟! آنها نه از شما هستند و نه از آنان! سوگند دروغ یاد می\u200cکنند (که از شما هستند) در حالی که خودشان می\u200cدانند (دروغ نمی\u200cگویند)!"
      },
      {
        "index": 15,
        "text": "خداوند عذاب شدیدی برای آنان فراهم ساخته، چرا که اعمال بدی انجام می\u200cدادند!"
      },
      {
        "index": 16,
        "text": "آنها سوگندهای خود را سپری قرار دادند و مردم را از راه خدا بازداشتند؛ از این\u200cرو برای آنان عذاب خوارکننده\u200cای است!"
      },
      {
        "index": 17,
        "text": "هرگز اموال و اولادشان آنها را از عذاب الهی حفظ نمی\u200cکند؛ آنها اهل آتشند و جاودانه در آن می\u200cمانند!"
      },
      {
        "index": 18,
        "text": "(به خاطر بیاورید) روزی را که خداوند همه آنها را برمی\u200cانگیزد، آنها برای خدا نیز سوگند (دروغ) یاد می\u200cکنند همان\u200cگونه که (امروز) برای شما یاد می\u200cکنند؛ و گمان می\u200cکنند کاری می\u200cتوانند انجام دهند؛ بدانید آنها دروغگویانند!"
      },
      {
        "index": 19,
        "text": "شیطان بر آنان مسلّط شده و یاد خدا را از خاطر آنها برده؛ آنان حزب شیطانند! بدانید حزب شیطان زیانکارانند!"
      },
      {
        "index": 20,
        "text": "کسانی که با خدا و رسولش دشمنی می\u200cکنند، آنها در زُمره ذلیل\u200cترین افرادند.!"
      },
      {
        "index": 21,
        "text": "خداوند چنین مقرر داشته که من و رسولانم پیروز می\u200cشویم؛ چرا که خداوند قوّی و شکست\u200cناپذیر است!"
      },
      {
        "index": 22,
        "text": "هیچ قومی را که ایمان به خدا و روز رستاخیز دارند نمی\u200cیابی که با دشمنان خدا و رسولش دوستی کنند، هر چند پدران یا فرزندان یا برادران یا خویشاوندانشان باشند؛ آنان کسانی هستند که خدا ایمان را بر صفحه دلهایشان نوشته و با روحی از ناحیه خودش آنها را تقویت فرموده، و آنها را در باغهایی از بهشت وارد می\u200cکند که نهرها از زیر (درختانش) جاری است، جاودانه در آن می\u200cمانند؛ خدا از آنها خشنود است، و آنان نیز از خدا خشنودند؛ آنها «حزب اللّه» اند؛ بدانید «حزب اللّه» پیروزان و رستگارانند."
      }
    ],
    "index": 58
  },
  {
    "aya": [
      {
        "index": 1,
        "text": "آنچه در آسمانها و آنچه در زمین است، برای خدا تسبیح می\u200cگوید؛ و او عزیز و حکیم است!"
      },
      {
        "index": 2,
        "text": "او کسی است که کافران اهل کتاب را در نخستین برخورد (با مسلمانان) از خانه\u200cهایشان بیرون راند! گمان نمی\u200cکردید آنان خارج شوند، و خودشان نیز گمان می\u200cکردند که دِژهای محکمشان آنها را از عذاب الهی مانع می\u200cشود؛ امّا خداوند از آنجا که گمان نمی\u200cکردند به سراغشان آمد و در دلهایشان ترس و وحشت افکند، بگونه\u200cای که خانه\u200cهای خود را با دست خویش و با دست مؤمنان ویران می\u200cکردند؛ پس عبرت بگیرید ای صاحبان چشم!"
      },
      {
        "index": 3,
        "text": "و اگر نه این بود که خداوند ترک وطن را بر آنان مقرّر داشته بود، آنها را در همین دنیا مجازات می\u200cکرد؛ و برای آنان در آخرت نیز عذاب آتش است!"
      },
      {
        "index": 4,
        "text": "این به خاطر آن است که آنها با خدا و رسولش دشمنی کردند؛ و هر کس با خدا دشمنی کند (باید بداند) که خدا مجازات شدیدی دارد!"
      },
      {
        "index": 5,
        "text": "هر درخت باارزش نخل را قطع کردید یا آن را به حال خود واگذاشتید، همه به فرمان خدا بود؛ و برای این بود که فاسقان را خوار و رسوا کند!"
      },
      {
        "index": 6,
        "text": "و آنچه را خدا از آنان [= یهود] به رسولش بازگردانده (و بخشیده) چیزی است که شما برای به دست آوردن آن (زحمتی نکشیدید،) نه اسبی تاختید و نه شتری؛ ولی خداوند رسولان خود را بر هر کس بخواهد مسلّط می\u200cسازد؛ و خدا بر هر چیز توانا است!"
      },
      {
        "index": 7,
        "text": "آنچه را خداوند از اهل این آبادیها به رسولش بازگرداند، از آن خدا و رسول و خویشاوندان او، و یتیمان و مستمندان و در راه ماندگان است، تا (این اموال عظیم) در میان ثروتمندان شما دست به دست نگردد! آنچه را رسول خدا برای شما آورده بگیرید (و اجرا کنید)، و از آنچه نهی کرده خودداری نمایید؛ و از (مخالفت) خدا بپرهیزید که خداوند کیفرش شدید است!"
      },
      {
        "index": 8,
        "text": "این اموال برای فقیران مهاجرانی است که از خانه و کاشانه و اموال خود بیرون رانده شدند در حالی که فضل الهی و رضای او را می\u200cطلبند و خدا و رسولش را یاری می\u200cکنند؛ و آنها راستگویانند!"
      },
      {
        "index": 9,
        "text": "و برای کسانی است که در این سرا [= سرزمین مدینه\u200c] و در سرای ایمان پیش از مهاجران مسکن گزیدند و کسانی را که به سویشان هجرت کنند دوست می\u200cدارند، و در دل خود نیازی به آنچه به مهاجران داده شده احساس نمی\u200cکنند و آنها را بر خود مقدّم می\u200cدارند هر چند خودشان بسیار نیازمند باشند؛ کسانی که از بخل و حرص نفس خویش باز داشته شده\u200cاند رستگارانند!"
      },
      {
        "index": 10,
        "text": "(همچنین) کسانی که بعد از آنها [= بعد از مهاجران و انصار] آمدند و می\u200cگویند: «پروردگارا! ما و برادرانمان را که در ایمان بر ما پیشی گرفتند بیامرز، و در دلهایمان حسد و کینه\u200cای نسبت به مؤمنان قرار مده! پروردگارا، تو مهربان و رحیمی!»"
      },
      {
        "index": 11,
        "text": "آیا منافقان را ندیدی که پیوسته به برادران کفارشان از اهل کتاب می\u200cگفتند: «هرگاه شما را (از وطن) بیرون کنند، ما هم با شما بیرون خواهیم رفت و هرگز سخن هیچ کس را درباره شما اطاعت نخواهیم کرد؛ و اگر با شما پیکار شود، یاریتان خواهیم نمود!» خداوند شهادت می\u200cدهد که آنها دروغگویانند!"
      },
      {
        "index": 12,
        "text": "اگر آنها را بیرون کنند با آنان بیرون نمی\u200cروند، و اگر با آنها پیکار شود یاریشان نخواهند کرد، و اگر یاریشان کنند پشت به میدان کرده فرار می\u200cکنند؛ سپس کسی آنان را یاری نمی\u200cکند!"
      },
      {
        "index": 13,
        "text": "وحشت از شما در دلهای آنها بیش از ترس از خداست؛ این به خاطر آن است که آنها گروهی نادانند!"
      },
      {
        "index": 14,
        "text": "آنها هرگز با شما بصورت گروهی نمی\u200cجنگند جز در دژهای محکم یا از پشت دیوارها! پیکارشان در میان خودشان شدید است، (امّا در برابر شما ضعیف!) آنها را متّحد می\u200cپنداری، در حالی که دلهایشان پراکنده است؛ این به خاطر آن است که آنها قومی هستند که تعقّل نمی\u200cکنند!"
      },
      {
        "index": 15,
        "text": "کار این گروه از یهود همانند کسانی است که کمی قبل از آنان بودند، طعم تلخ کار خود را چشیدند و برای آنها عذابی دردناک است!"
      },
      {
        "index": 16,
        "text": "کار آنها همچون شیطان است که به انسان گفت: «کافر شو (تا مشکلات تو را حل کنم)!» امّا هنگامی که کافر شد گفت: «من از تو بیزارم، من از خداوندی که پروردگار عالمیان است بیم دارم!»"
      },
      {
        "index": 17,
        "text": "سرانجام کارشان این شد که هر دو در آتش دوزخ خواهند بود، جاودانه در آن می\u200cمانند؛ و این است کیفر ستمکاران!"
      },
      {
        "index": 18,
        "text": "ای کسانی که ایمان آورده\u200cاید از (مخالفت) خدا بپرهیزید؛ و هر کس باید بنگرد تا برای فردایش چه چیز از پیش فرستاده؛ و از خدا بپرهیزید که خداوند از آنچه انجام می\u200cدهید آگاه است!"
      },
      {
        "index": 19,
        "text": "و همچون کسانی نباشید که خدا را فراموش کردند و خدا نیز آنها را به «خود فراموشی» گرفتار کرد، آنها فاسقانند."
      },
      {
        "index": 20,
        "text": "هرگز دوزخیان و بهشتیان یکسان نیستند؛ اصحاب بهشت رستگار و پیروزند!"
      },
      {
        "index": 21,
        "text": "اگر این قرآن را بر کوهی نازل می\u200cکردیم، می\u200cدیدی که در برابر آن خاشع می\u200cشود و از خوف خدا می\u200cشکافد! اینها مثالهایی است که برای مردم می\u200cزنیم، شاید در آن بیندیشید!"
      },
      {
        "index": 22,
        "text": "او خدایی است که معبودی جز او نیست، دانای آشکار و نهان است، و او رحمان و رحیم است!"
      },
      {
        "index": 23,
        "text": "و خدایی است که معبودی جز او نیست، حاکم و مالک اصلی اوست، از هر عیب منزّه است، به کسی یتم نمی\u200cکند، امنیّت بخش است، مراقب همه چیز است، قدرتمندی شکست\u200cناپذیر که با اراده نافذ خود هر امری را اصلاح می\u200cکند، و شایسته عظمت است؛ خداوند منزّه است از آنچه شریک برای او قرارمی\u200cدهند!"
      },
      {
        "index": 24,
        "text": "او خداوندی است خالق، آفریننده\u200cای بی\u200cسابقه، و صورتگری (بی\u200cنظیر)؛ برای او نامهای نیک است؛ آنچه در آسمانها و زمین است تسبیح او می\u200cگویند؛ و او عزیز و حکیم است!"
      }
    ],
    "index": 59
  },
  {
    "aya": [
      {
        "index": 1,
        "text": "ای کسانی که ایمان آورده\u200cاید! دشمن من و دشمن خودتان را دوست نگیرید! شما نسبت به آنان اظهار محبّت می\u200cکنید، در حالی که آنها به آنچه از حقّ برای شما آمده کافر شده\u200cاند و رسول اللّه و شما را به خاطر ایمان به خداوندی که پروردگار همه شماست از شهر و دیارتان بیرون می\u200cرانند؛ اگر شما برای جهاد در راه من و جلب خشنودیم هجرت کرده\u200cاید؛ (پیوند دوستی با آنان برقرار نسازید!) شما مخفیانه با آنها رابطه دوستی برقرار می\u200cکنید در حالی که من به آنچه پنهان یا آشکار می\u200cسازید از همه داناترم! و هر کس از شما چنین کاری کند، از راه راست گمراه شده است!"
      },
      {
        "index": 2,
        "text": "اگر آنها بر شما مسلّط شوند، دشمنانتان خواهند بود و دست و زبان خود را به بدی کردن نسبت به شما می\u200cگشایند، و دوست دارند شما به کفر بازگردید!"
      },
      {
        "index": 3,
        "text": "هرگز بستگان و فرزندانتان روز قیامت سودی به حالتان نخواهند داشت؛ میان شما جدایی می\u200cافکند؛ و خداوند به آنچه انجام می\u200cدهید بیناست."
      },
      {
        "index": 4,
        "text": "برای شما سرمشق خوبی در زندگی ابراهیم و کسانی که با او بودند وجود داشت، در آن هنگامی که به قوم (مشرک) خود گفتند: «ما از شما و آنچه غیر از خدا می\u200cپرستید بیزاریم؛ ما نسبت به شما کافریم؛ و میان ما و شما عداوت و دشمنی همیشگی آشکار شده است؛ تا آن زمان که به خدای یگانه ایمان بیاورید! -جز آن سخن ابراهیم که به پدرش [= عمویش آزر] گفت (و وعده داد) که برای تو آمرزش طلب می\u200cکنم، و در عین حال در برابر خداوند برای تو مالک چیزی نیستم (و اختیاری ندارم)!- پروردگارا! ما بر تو توکّل کردیم و به سوی تو بازگشتیم، و همه فرجامها بسوی تو است!"
      },
      {
        "index": 5,
        "text": "پروردگارا! ما را مایه گمراهی کافران قرار مده، و ما را ببخش، ای پروردگار ما که تو عزیز و حکیمی!»"
      },
      {
        "index": 6,
        "text": "(آری) برای شما در زندگی آنها اسوه حسنه (و سرمشق نیکویی) بود، برای کسانی که امید به خدا و روز قیامت دارند؛ و هر کس سرپیچی کند به خویشتن ضرر زده است، زیرا خداوند بی\u200cنیاز و شایسته ستایش است!"
      },
      {
        "index": 7,
        "text": "امید است خدا میان شما و کسانی از مشرکین که با شما دشمنی کردند (از راه اسلام) پیوند محبّت برقرار کند؛ خداوند تواناست و خداوند آمرزنده و مهربان است."
      },
      {
        "index": 8,
        "text": "خدا شما را از نیکی کردن و رعایت عدالت نسبت به کسانی که در راه دین با شما پیکار نکردند و از خانه و دیارتان بیرون نراندند نهی نمی\u200cکند؛ چرا که خداوند عدالت\u200cپیشگان را دوست دارد."
      },
      {
        "index": 9,
        "text": "تنها شما را از دوستی و رابطه با کسانی نهی می\u200cکند که در امر دین با شما پیکار کردند و شما را از خانه هایتان بیرون راندند یا به بیرون\u200cراندن شما کمک کردند و هر کس با آنان رابطه دوستی داشته باشد ظالم و ستمگر است!"
      },
      {
        "index": 10,
        "text": "ای کسانی که ایمان آورده\u200cاید! هنگامی که زنان باایمان بعنوان هجرت نزد شما آیند، آنها را آزمایش کنید -خداوند به ایمانشان آگاهتر است- هرگاه آنان را مؤمن یافتید، آنها را بسوی کفّار بازنگردانید؛ نه آنها برای کفّار حلالند و نه کفّار برای آنها حلال؛ و آنچه را همسران آنها (برای ازدواج با این زنان) پرداخته\u200cاند به آنان بپردازید؛ و گناهی بر شما نیست که با آنها ازدواج کنید هرگاه مَهرشان را به آنان بدهید و هرگز زنان کافر را در همسری خود نگه ندارید (و اگر کسی از زنان شما کافر شد و به بلاد کفر فرار کرد،) حق دارید مَهری را که پرداخته\u200cاید مطالبه کنید همان\u200cگونه که آنها حق دارند مهر زنانشان را که از آنان جدا شده\u200cاند) از شما مطالبه کنند؛ این حکم خداوند است که در میان شما حکم می\u200cکند، و خداوند دانا و حکیم است!"
      },
      {
        "index": 11,
        "text": "و اگر بعضی از همسران شما از دستتان بروند (و به سوی کفار بازگردند) و شما در جنگی بر آنان پیروز شدید و غنایمی گرفتید، به کسانی که همسرانشان رفته\u200cاند، همانند مهری را که پرداخته\u200cاند بدهید؛ و از (مخالفت) خداوندی که همه به او ایمان دارید بپرهیزید!"
      },
      {
        "index": 12,
        "text": "ای پیامبر! هنگامی که زنان مؤمن نزد تو آیند و با تو بیعت کنند که چیزی را شریک خدا قرار ندهند، دزدی و زنا نکنند، فرزندان خود را نکشند، تهمت و افترایی پیش دست و پای خود نیاورند و در هیچ کار شایسته\u200cای مخالفت فرمان تو نکنند، با آنها بیعت کن و برای آنان از درگاه خداوند آمرزش بطلب که خداوند آمرزنده و مهربان است!"
      },
      {
        "index": 13,
        "text": "ای کسانی که ایمان آورده\u200cاید! با قومی که خداوند آنان را مورد غضب قرار داده دوستی نکنید؛ آنان از آخرت مأیوسند همان\u200cگونه که کفار مدفون در قبرها مأیوس می\u200cباشند!"
      }
    ],
    "index": 60
  },
  {
    "aya": [
      {
        "index": 1,
        "text": "آنچه در آسمانها و آنچه در زمین است همه تسبیح خدا می\u200cگویند؛ و او شکست\u200cناپذیر و حکیم است!"
      },
      {
        "index": 2,
        "text": "ای کسانی که ایمان آورده\u200cاید! چرا سخنی می\u200cگویید که عمل نمی\u200cکنید؟!"
      },
      {
        "index": 3,
        "text": "نزد خدا بسیار موجب خشم است که سخنی بگویید که عمل نمی\u200cکنید!"
      },
      {
        "index": 4,
        "text": "خداوند کسانی را دوست می\u200cدارد که در راه او پیکار می\u200cکنند گوئی بنایی آهنین\u200cاند!"
      },
      {
        "index": 5,
        "text": "(به یاد آورید) هنگامی را که موسی به قومش گفت: «ای قوم من! چرا مرا آزار می\u200cدهید با اینکه می\u200cدانید من فرستاده خدا به سوی شما هستم؟!» هنگامی که آنها از حق منحرف شدند، خداوند قلوبشان را منحرف ساخت؛ و خدا فاسقان را هدایت نمی\u200cکند!"
      },
      {
        "index": 6,
        "text": "و (به یاد آورید) هنگامی را که عیسی بن مریم گفت: «ای بنی اسرائیل! من فرستاده خدا به سوی شما هستم در حالی که تصدیق\u200cکننده کتابی که قبل از من فرستاده شده [= تورات\u200c] می\u200cباشم، و بشارت\u200cدهنده به رسولی که بعد از من می\u200cآید و نام او احمد است!» هنگامی که او [= احمد] با معجزات و دلایل روشن به سراغ آنان آمد، گفتند: «این سحری است آشکار»!"
      },
      {
        "index": 7,
        "text": "چه کسی ظالمتر است از آن کس که بر خدا دروغ بسته در حالی که دعوت به اسلام می\u200cشود؟! خداوند گروه ستمکاران را هدایت نمی\u200cکند!"
      },
      {
        "index": 8,
        "text": "آنان می\u200cخواهند نور خدا را با دهان خود خاموش سازند؛ ولی خدا نور خود را کامل می\u200cکند هر چند کافران خوش نداشته باشند!"
      },
      {
        "index": 9,
        "text": "او کسی است که رسول خود را با هدایت و دین حق فرستاد تا او را بر همه ادیان غالب سازد، هر چند مشرکان کراهت داشته باشند!"
      },
      {
        "index": 10,
        "text": "ای کسانی که ایمان آورده\u200cاید! آیا شما را به تجارتی راهنمائی کنم که شما را از عذاب دردناک رهایی می\u200cبخشد؟!"
      },
      {
        "index": 11,
        "text": "به خدا و رسولش ایمان بیاورید و با اموال و جانهایتان در راه خدا جهاد کنید؛ این برای شما (از هر چیز) بهتر است اگر بدانید!"
      },
      {
        "index": 12,
        "text": "(اگر چنین کنید) گناهانتان را می\u200cبخشد و شما را در باغهایی از بهشت داخل می\u200cکند که نهرها از زیر درختانش جاری است و در مسکنهای پاکیزه در بهشت جاویدان جای می\u200cدهد؛ و این پیروزی عظیم است!"
      },
      {
        "index": 13,
        "text": "و (نعمت) دیگری که آن را دوست دارید به شما می\u200cبخشد، و آن یاری خداوند و پیروزی نزدیک است؛ و مؤمنان را بشارت ده (به این پیروزی بزرگ)!"
      },
      {
        "index": 14,
        "text": "ای کسانی که ایمان آورده\u200cاید! یاوران خدا باشید همان\u200cگونه که عیسی بن مریم به حواریون گفت: «چه کسانی در راه خدا یاوران من هستند؟!» حواریون گفتند: «ما یاوران خدائیم» در این هنگام گروهی از بنی اسرائیل ایمان آوردند و گروهی کافر شدند؛ ما کسانی را که ایمان آورده بودند در برابر دشمنانشان تأیید کردیم و سرانجام بر آنان پیروز شدند!"
      }
    ],
    "index": 61
  },
  {
    "aya": [
      {
        "index": 1,
        "text": "آنچه در آسمانها و آنچه در زمین است همواره تسبیح خدا می\u200cگویند، خداوندی که مالک و حاکم است و از هر عیب و نقصی مبرا، و عزیز و حکیم است!"
      },
      {
        "index": 2,
        "text": "و کسی است که در میان جمعیت درس نخوانده رسولی از خودشان برانگیخت که آیاتش را بر آنها می\u200cخواند و آنها را تزکیه می\u200cکند و به آنان کتاب (قرآن) و حکمت می\u200cآموزد هر چند پیش از آن در گمراهی آشکاری بودند!"
      },
      {
        "index": 3,
        "text": "و (همچنین) رسول است بر گروه دیگری که هنوز به آنها ملحق نشده\u200cاند؛ و او عزیز و حکیم است!"
      },
      {
        "index": 4,
        "text": "این فضل خداست که به هر کس بخواهد (و شایسته بداند) می\u200cبخشد؛ و خداوند صاحب فضل عظیم است!"
      },
      {
        "index": 5,
        "text": "کسانی که مکلف به تورات شدند ولی حق آن را ادا نکردند، مانند درازگوشی هستند که کتابهایی حمل می\u200cکند، (آن را بر دوش می\u200cکشد اما چیزی از آن نمی\u200cفهمد)! گروهی که آیات خدا را انکار کردند مثال بدی دارند، و خداوند قوم ستمگر را هدایت نمی\u200cکند!"
      },
      {
        "index": 6,
        "text": "بگو: «ای یهودیان! اگر گمان می\u200cکنید که (فقط) شما دوستان خدائید نه سایر مردم، پس آرزوی مرگ کنید اگر راست می\u200cگویید (تا به لقای محبوبتان برسید)!»"
      },
      {
        "index": 7,
        "text": "ولی آنان هرگز تمنای مرگ نمی\u200cکنند بخاطر اعمالی که از پیش فرستاده\u200cاند؛ و خداوند ظالمان را بخوبی می\u200cشناسد!"
      },
      {
        "index": 8,
        "text": "بگو: «این مرگی که از آن فرار می\u200cکنید سرانجام با شما ملاقات خواهد کرد؛ سپس به سوی کسی که دانای پنهان و آشکار است بازگردانده می\u200cشوید؛ آنگاه شما را از آنچه انجام می\u200cدادید خبر می\u200cدهد!»"
      },
      {
        "index": 9,
        "text": "ای کسانی که ایمان آورده\u200cاید! هنگامی که برای نماز روز جمعه اذان گفته شود، به سوی ذکر خدا بشتابید و خرید و فروش را رها کنید که این برای شما بهتر است اگر می\u200cدانستید!"
      },
      {
        "index": 10,
        "text": "و هنگامی که نماز پایان گرفت (شما آزادید) در زمین پراکنده شوید و از فضل خدا بطلبید، و خدا را بسیار یاد کنید شاید رستگار شوید!"
      },
      {
        "index": 11,
        "text": "هنگامی که آنها تجارت یا سرگرمی و لهوی را ببینند پراکنده می\u200cشوند و به سوی آن می روند و تو را ایستاده به حال خود رها می\u200cکنند؛ بگو: آنچه نزد خداست بهتر از لهو و تجارت است، و خداوند بهترین روزی\u200cدهندگان است."
      }
    ],
    "index": 62
  },
  {
    "aya": [
      {
        "index": 1,
        "text": "هنگامی که منافقان نزد تو آیند می\u200cگویند: «ما شهادت می\u200cدهیم که یقیناً تو رسول خدایی!» خداوند می\u200cداند که تو رسول او هستی، ولی خداوند شهادت می\u200cدهد که منافقان دروغگو هستند (و به گفته خود ایمان ندارند)."
      },
      {
        "index": 2,
        "text": "آنها سوگندهایشان را سپر ساخته\u200cاند تا مردم را از راه خدا باز دارند، و کارهای بسیار بدی انجام می\u200cدهند!"
      },
      {
        "index": 3,
        "text": "این بخاطر آن است که نخست ایمان آوردند سپس کافر شدند؛ از این رو بر دلهای آنان مهر نهاده شده، و حقیقت را درک نمی\u200cکنند!"
      },
      {
        "index": 4,
        "text": "هنگامی که آنها را می\u200cبینی، جسم و قیافه آنان تو را در شگفتی فرو می\u200cبرد؛ و اگر سخن بگویند، به سخنانشان گوش فرا می\u200cدهی؛ اما گویی چوبهای خشکی هستند که به دیوار تکیه داده شده\u200cاند! هر فریادی از هر جا بلند شود بر ضد خود می\u200cپندارند؛ آنها دشمنان واقعی تو هستند، پس از آنان بر حذر باش! خداوند آنها را بکشد، چگونه از حق منحرف می\u200cشوند؟!"
      },
      {
        "index": 5,
        "text": "هنگامی که به آنان گفته شود: «بیایید تا رسول خدا برای شما استغفار کند!»، سرهای خود را (از روی استهزا و کبر و غرور) تکان می\u200cدهند؛ و آنها را می\u200cبینی که از سخنان تو اعراض کرده و تکبر می\u200cورزند!"
      },
      {
        "index": 6,
        "text": "برای آنها تفاوت نمی\u200cکند، خواه استغفار برایشان کنی یا نکنی، هرگز خداوند آنان را نمی\u200cبخشد؛ زیرا خداوند قوم فاسق را هدایت نمی\u200cکند!"
      },
      {
        "index": 7,
        "text": "آنها کسانی هستند که می\u200cگویند: «به افرادی که نزد رسول خدا هستند انفاق نکنید تا پراکنده شوند!» (غافل از اینکه) خزاین آسمانها و زمین از آن خداست، ولی منافقان نمی\u200cفهمند!"
      },
      {
        "index": 8,
        "text": "آنها می\u200cگویند: «اگر به مدینه بازگردیم، عزیزان ذلیلان را بیرون می\u200cکنند!» در حالی که عزت مخصوص خدا و رسول او و مؤمنان است؛ ولی منافقان نمی\u200cدانند!"
      },
      {
        "index": 9,
        "text": "ای کسانی که ایمان آورده\u200cاید! اموال و فرزندانتان شما را از یاد خدا غافل نکند! و کسانی که چنین کنند، زیانکارانند!"
      },
      {
        "index": 10,
        "text": "از آنچه به شما روزی داده\u200cایم انفاق کنید، پیش از آنکه مرگ یکی از شما فرا رسد و بگوید: «پروردگارا! چرا (مرگ) مرا مدت کمی به تأخیر نینداختی تا (در راه خدا) صدقه دهم و از صالحان باشم؟!»"
      },
      {
        "index": 11,
        "text": "خداوند هرگز مرگ کسی را هنگامی که اجلش فرا رسد به تأخیر نمی\u200cاندازد، و خداوند به آنچه انجام می\u200cدهید آگاه است."
      }
    ],
    "index": 63
  },
  {
    "aya": [
      {
        "index": 1,
        "text": "آنچه در آسمانها و آنچه در زمین است برای خدا تسبیح می\u200cگویند؛ مالکیت و حکومت از آن اوست و ستایش از آن او؛ و او بر همه چیز تواناست!"
      },
      {
        "index": 2,
        "text": "او کسی است که شما را آفرید (و به شما آزادی و اختیار داد)؛ گروهی از شما کافرید و گروهی مؤمن؛ و خداوند به آنچه انجام می\u200cدهید بیناست!"
      },
      {
        "index": 3,
        "text": "آسمانها و زمین را بحق آفرید؛ و شما را (در عالم جنین) تصویر کرد، تصویری زیبا و دلپذیر؛ و سرانجام (همه) بسوی اوست."
      },
      {
        "index": 4,
        "text": "آنچه را در آسمانها و زمین است می\u200cداند، و از آنچه پنهان یا آشکار می\u200cکنید با خبر است؛ و خداوند از آنچه در درون سینه\u200cهاست آگاه است."
      },
      {
        "index": 5,
        "text": "آیا خبر کسانی که پیش از این کافر شدند به شما نرسیده است؟! (آری) آنها طعم کیفر گناهان بزرگ خود را چشیدند؛ و عذاب دردناک برای آنهاست!"
      },
      {
        "index": 6,
        "text": "این بخاطر آن است که رسولان آنها (پیوسته) با دلایل روشن به سراغشان می\u200cآمدند، ولی آنها (از روی کبر و غرور) گفتند: «آیا بشرهایی (مثل ما) می\u200cخواهند ما را هدایت کنند؟!» از این رو کافر شدند و روی برگرداندند؛ و خداوند (از ایمان و طاعتشان) بی نیاز بود، و خدا غنی و شایسته ستایش است!"
      },
      {
        "index": 7,
        "text": "کافران پنداشتند که هرگز برانگیخته نخواهند شد، بگو: «آری به پروردگارم سوگند که همه شما (در قیامت) برانگیخته خواهید شد، سپس آنچه را عمل می\u200cکردید به شما خبر داده می\u200cشود، و این برای خداوند آسان است!»"
      },
      {
        "index": 8,
        "text": "حال که چنین است، به خدا و رسول او و نوری که نازل کرده\u200cایم ایمان بیاورید؛ و بدانید خدا به آنچه انجام می\u200cدهید آگاه است!"
      },
      {
        "index": 9,
        "text": "این در زمانی خواهد بود که همه شما را در روز اجتماع [= روز رستاخیز] گردآوری می\u200cکند؛ آن روز روز تغابن است (روز احساس خسارت و پشیمانی)! و هر کس به خدا ایمان بیاورد و عمل صالح انجام دهد، گناهان او را می\u200cبخشد و او را در باغهایی از بهشت که نهرها از زیر درختانش جاری است وارد می\u200cکند، جاودانه در آن می مانند؛ و این پیروزی بزرگ است!"
      },
      {
        "index": 10,
        "text": "اما کسانی که کافر شدند و آیات ما را تکذیب کردند اصحاب دوزخند، جاودانه در آن می\u200cمانند، و (سرانجام آنها) سرانجام بدی است!"
      },
      {
        "index": 11,
        "text": "هیچ مصیبتی رخ نمی\u200cدهد مگر به اذن خدا! و هر کس به خدا ایمان آورد، خداوند قلبش را هدایت می\u200cکند؛ و خدا به هر چیز داناست!"
      },
      {
        "index": 12,
        "text": "اطاعت کنید خدا را، و اطاعت کنید پیامبر را؛ و اگر روی\u200cگردان شوید، رسول ما جز ابلاغ آشکار وظیفه\u200cای ندارد!"
      },
      {
        "index": 13,
        "text": "خداوند کسی است که هیچ معبودی جز او نیست، و مؤمنان باید فقط بر او توکل کنند!"
      },
      {
        "index": 14,
        "text": "ای کسانی که ایمان آورده\u200cاید! بعضی از همسران و فرزندانتان دشمنان شما هستند، از آنها برحذر باشید؛ و اگر عفو کنید و چشم بپوشید و ببخشید، (خدا شما را می\u200cبخشد)؛ چرا که خداوند بخشنده و مهربان است!"
      },
      {
        "index": 15,
        "text": "اموال و فرزندانتان فقط وسیله آزمایش شما هستند؛ و خداست که پاداش عظیم نزد اوست!"
      },
      {
        "index": 16,
        "text": "پس تا می\u200cتوانید تقوای الهی پیشه کنید و گوش دهید و اطاعت نمایید و انفاق کنید که برای شما بهتر است؛ و کسانی که از بخل و حرص خویشتن مصون بمانند رستگارانند!"
      },
      {
        "index": 17,
        "text": "اگر به خدا قرض\u200cالحسنه دهید، آن را برای شما مضاعف می\u200cسازد و شما را می\u200cبخشد؛ و خداوند شکرکننده و بردبار است!"
      },
      {
        "index": 18,
        "text": "او دانای پنهان و آشکار است؛ و او عزیز و حکیم است!"
      }
    ],
    "index": 64
  },
  {
    "aya": [
      {
        "index": 1,
        "text": "ای پیامبر! هر زمان خواستید زنان را طلاق دهید، در زمان عدّه، آنها را طلاق گویید [= زمانی که از عادت ماهانه پاک شده و با همسرشان نزدیکی نکرده باشند]، و حساب عدّه را نگه دارید؛ و از خدایی که پروردگار شماست بپرهیزید؛ نه شما آنها را از خانه\u200cهایشان بیرون کنید و نه آنها (در دوران عدّه) بیرون روند، مگر آنکه کار زشت آشکاری انجام دهند؛ این حدود خداست، و هر کس از حدود الهی تجاوز کند به خویشتن ستم کرده؛ تو نمی\u200cدانی شاید خداوند بعد از این، وضع تازه (و وسیله اصلاحی) فراهم کند!"
      },
      {
        "index": 2,
        "text": "و چون عده آنها سرآمد، آنها را بطرز شایسته\u200cای نگه دارید یا بطرز شایسته\u200cای از آنان جدا شوید؛ و دو مرد عادل از خودتان را گواه گیرید؛ و شهادت را برای خدا برپا دارید؛ این چیزی است که مؤمنان به خدا و روز قیامت به آن اندرز داده می\u200cشوند! و هر کس تقوای الهی پیشه کند، خداوند راه نجاتی برای او فراهم می\u200cکند،"
      },
      {
        "index": 3,
        "text": "و او را از جایی که گمان ندارد روزی می\u200cدهد؛ و هر کس بر خدا توکّل کند، کفایت امرش را می\u200cکند؛ خداوند فرمان خود را به انجام می\u200cرساند؛ و خدا برای هر چیزی اندازه\u200cای قرار داده است!"
      },
      {
        "index": 4,
        "text": "و از زنانتان، آنان که از عادت ماهانه مأیوسند، اگر در وضع آنها (از نظر بارداری) شک کنید، عده آنان سه ماه است، و همچنین آنها که عادت ماهانه ندیده\u200cاند؛ و عده زنان باردار این است که بار خود را بر زمین بگذارند؛ و هر کس تقوای الهی پیشه کند، خداوند کار را بر او آسان می\u200cسازد!"
      },
      {
        "index": 5,
        "text": "این فرمان خداست که بر شما نازل کرده؛ و هر کس تقوای الهی پیشه کند، خداوند گناهانش را می\u200cبخشد و پاداش او را بزرگ می\u200cدارد!"
      },
      {
        "index": 6,
        "text": "آنها [= زنان مطلّقه\u200c] را هر جا خودتان سکونت دارید و در توانایی شماست سکونت دهید؛ و به آنها زیان نرسانید تا کار را بر آنان تنگ کنید (و مجبور به ترک منزل شوند)؛ و اگر باردار باشند، نفقه آنها را بپردازید تا وضع حمل کنند؛ و اگر برای شما (فرزند را) شیر می\u200cدهند، پاداش آنها را بپردازید؛ و (درباره فرزندان، کار را) با مشاوره شایسته انجام دهید؛ و اگر به توافق نرسیدید، آن دیگری شیردادن آن بچه را بر عهده می\u200cگیرد."
      },
      {
        "index": 7,
        "text": "آنان که امکانات وسیعی دارند، باید از امکانات وسیع خود انفاق کنند و آنها که تنگدستند، از آنچه که خدا به آنها داده انفاق نمایند؛ خداوند هیچ کس را جز به مقدار توانایی که به او داده تکلیف نمی\u200cکند؛ خداوند بزودی بعد از سختیها آسانی قرار می\u200cدهد!"
      },
      {
        "index": 8,
        "text": "چه بسیار شهرها و آبادیها که اهل آن از فرمان خدا و رسولانش سرپیچی کردند و ما بشدّت به حسابشان رسیدیم و به مجازات کم\u200cنظیری گرفتار ساختیم!"
      },
      {
        "index": 9,
        "text": "آنها آثار سوء کار خود را چشیدند؛ و عاقبت کارشان خسران بود!"
      },
      {
        "index": 10,
        "text": "خداوند عذاب سختی برای آنها فراهم ساخته؛ پس از (مخالفت فرمان) خدا بپرهیزید ای خردمندانی که ایمان آورده\u200cاید! (زیرا) خداوند چیزی که مایه تذکّر است بر شما نازل کرده؛"
      },
      {
        "index": 11,
        "text": "رسولی به سوی شما فرستاده که آیات روشن خدا را بر شما تلاوت می\u200cکند تا کسانی را که ایمان آورده و کارهای شایسته انجام داده\u200cاند، از تاریکیها بسوی نور خارج سازد! و هر کس به خدا ایمان آورده و اعمال صالح انجام دهد، او را در باغهایی از بهشت وارد سازد که از زیر (درختانش) نهرها جاری است، جاودانه در آن می\u200cمانند، و خداوند روزی نیکویی برای او قرار داده است!"
      },
      {
        "index": 12,
        "text": "خداوند همان کسی است که هفت آسمان را آفرید، و از زمین نیز همانند آنها را؛ فرمان او در میان آنها پیوسته فرود می\u200cآید تا بدانید خداوند بر هر چیز تواناست و اینکه علم او به همه چیز احاطه دارد!"
      }
    ],
    "index": 65
  },
  {
    "aya": [
      {
        "index": 1,
        "text": "ای پیامبر! چرا چیزی را که خدا بر تو حلال کرده بخاطر جلب رضایت همسرانت بر خود حرام می\u200cکنی؟! و خداوند آمرزنده و رحیم است."
      },
      {
        "index": 2,
        "text": "خداوند راه گشودن سوگندهایتان را (در این گونه موارد) روشن ساخته؛ و خداوند مولای شماست و او دانا و حکیم است."
      },
      {
        "index": 3,
        "text": "(به خاطر بیاورید) هنگامی را که پیامبر یکی از رازهای خود را به بعضی از همسرانش گفت، ولی هنگامی که وی آن را افشا کرد و خداوند پیامبرش را از آن آگاه ساخت، قسمتی از آن را برای او بازگو کرد و از قسمت دیگر خودداری نمود؛ هنگامی که پیامبر همسرش را از آن خبر داد، گفت: «چه کسی تو را از این راز آگاه ساخت؟» فرمود: «خداوند عالم و آگاه مرا باخبر ساخت!»"
      },
      {
        "index": 4,
        "text": "اگر شما (همسران پیامبر) از کار خود توبه کنید (به نفع شماست، زیرا) دلهایتان از حق منحرف گشته؛ و اگر بر ضدّ او دست به دست هم دهید، (کاری از پیش نخواهید برد) زیرا خداوند یاور اوست و همچنین جبرئیل و مؤمنان صالح، و فرشتگان بعد از آنان پشتیبان اویند."
      },
      {
        "index": 5,
        "text": "امید است که اگر او شما را طلاق دهد، پروردگارش به جای شما همسرانی بهتر برای او قرار دهد، همسرانی مسلمان، مؤمن، متواضع، توبه کار، عابد، هجرت\u200cکننده، زنانی غیرباکره و باکره!"
      },
      {
        "index": 6,
        "text": "ای کسانی که ایمان آورده\u200cاید خود و خانواده خویش را از آتشی که هیزم آن انسانها و سنگهاست نگه دارید؛ آتشی که فرشتگانی بر آن گمارده شده که خشن و سختگیرند و هرگز فرمان خدا را مخالفت نمی\u200cکنند و آنچه را فرمان داده شده\u200cاند (به طور کامل) اجرا می\u200cنمایند!"
      },
      {
        "index": 7,
        "text": "ای کسانی که کافر شده\u200cاید امروز عذرخواهی نکنید، چرا که تنها به اعمالتان جزا داده می\u200cشوید!"
      },
      {
        "index": 8,
        "text": "ای کسانی که ایمان آورده\u200cاید بسوی خدا توبه کنید، توبه\u200cای خالص؛ امید است (با این کار) پروردگارتان گناهانتان را ببخشد و شما را در باغهایی از بهشت که نهرها از زیر درختانش جاری است وارد کند، در آن روزی که خداوند پیامبر و کسانی را که با او ایمان آوردند خوار نمی\u200cکند؛ این در حالی است که نورشان پیشاپیش آنان و از سوی راستشان در حرکت است، و می\u200cگویند: «پروردگارا! نور ما را کامل کن و ما را ببخش که تو بر هر چیز توانائی!»"
      },
      {
        "index": 9,
        "text": "ای پیامبر! با کفّار و منافقین پیکار کن و بر آنان سخت بگیر! جایگاهشان جهنم است، و بد فرجامی است!"
      },
      {
        "index": 10,
        "text": "خداوند برای کسانی که کافر شده\u200cاند به همسر نوح و همسر لوط مثَل زده است، آن دو تحت سرپرستی دو بنده از بندگان صالح ما بودند، ولی به آن دو خیانت کردند و ارتباط با این دو (پیامبر) سودی به حالشان (در برابر عذاب الهی) نداشت، و به آنها گفته شد: «وارد آتش شوید همراه کسانی که وارد می\u200cشوند!»"
      },
      {
        "index": 11,
        "text": "و خداوند برای مؤمنان، به همسر فرعون مثَل زده است، در آن هنگام که گفت: «پروردگارا! خانه\u200cای برای من نزد خودت در بهشت بساز، و مرا از فرعون و کار او نجات ده و مرا از گروه ستمگران رهایی بخش!»"
      },
      {
        "index": 12,
        "text": "و همچنین به مریم دختر عمران که دامان خود را پاک نگه داشت، و ما را از روح خود در آن دمیدیم؛ او کلمات پروردگار و کتابهایش را تصدیق کرد و از مطیعان فرمان خدا بود!"
      }
    ],
    "index": 66
  },
  {
    "aya": [
      {
        "index": 1,
        "text": "پربرکت و زوال\u200cناپذیر است کسی که حکومت جهان هستی به دست اوست، و او بر هر چیز تواناست."
      },
      {
        "index": 2,
        "text": "آن کس که مرگ و حیات را آفرید تا شما را بیازماید که کدام یک از شما بهتر عمل می\u200cکنید، و او شکست\u200cناپذیر و بخشنده است."
      },
      {
        "index": 3,
        "text": "همان کسی که هفت آسمان را بر فراز یکدیگر آفرید؛ در آفرینش خداوند رحمان هیچ تضادّ و عیبی نمی\u200cبینی! بار دیگر نگاه کن، آیا هیچ شکاف و خللی مشاهده می\u200cکنی؟!"
      },
      {
        "index": 4,
        "text": "بار دیگر (به عالم هستی) نگاه کن، سرانجام چشمانت (در جستجوی خلل و نقصان ناکام مانده) به سوی تو باز می\u200cگردد در حالی که خسته و ناتوان است!"
      },
      {
        "index": 5,
        "text": "ما آسمان پایین (نزدیک) را با چراغهای فروزانی زینت بخشیدیم، و آنها [= شهابها] را تیرهایی برای شیاطین قرار دادیم، و برای آنان عذاب آتش فروزان فراهم ساختیم!"
      },
      {
        "index": 6,
        "text": "و برای کسانی که به پروردگارشان کافر شدند عذاب جهنّم است، و بد فرجامی است!"
      },
      {
        "index": 7,
        "text": "هنگامی که در آن افکنده شوند صدای وحشتناکی از آن می\u200cشنوند، و این در حالی است که پیوسته می\u200cجوشد!"
      },
      {
        "index": 8,
        "text": "نزدیک است (دوزخ) از شدّت غضب پاره پاره شود؛ هر زمان که گروهی در آن افکنده می\u200cشوند، نگهبانان دوزخ از آنها می\u200cپرسند: «مگر بیم\u200cدهنده الهی به سراغ شما نیامد؟!»"
      },
      {
        "index": 9,
        "text": "می\u200cگویند: «آری، بیم\u200cدهنده به سراغ ما آمد، ولی ما او را تکذیب کردیم و گفتیم: خداوند هرگز چیزی نازل نکرده، و شما در گمراهی بزرگی هستید!»"
      },
      {
        "index": 10,
        "text": "و می\u200cگویند: «اگر ما گوش شنوا داشتیم یا تعقّل می\u200cکردیم، در میان دوزخیان نبودیم!»"
      },
      {
        "index": 11,
        "text": "اینجاست که به گناه خود اعتراف می\u200cکنند؛ دور باشند دوزخیان از رحمت خدا!"
      },
      {
        "index": 12,
        "text": "(امّا) کسانی که از پروردگارشان در نهان می\u200cترسند، مسلّماً آمرزش و پاداش بزرگی دارند!"
      },
      {
        "index": 13,
        "text": "گفتار خود را پنهان کنید یا آشکار (تفاوتی نمی\u200cکند)، او به آنچه در سینه\u200cهاست آگاه است!"
      },
      {
        "index": 14,
        "text": "آیا آن کسی که موجودات را آفریده از حال آنها آگاه نیست؟! در حالی که او (از اسرار دقیق) باخبر و آگاه است!"
      },
      {
        "index": 15,
        "text": "او کسی است که زمین را برای شما رام کرد، بر شانه\u200cهای آن راه بروید و از روزیهای خداوند بخورید؛ و بازگشت و اجتماع همه به سوی اوست!"
      },
      {
        "index": 16,
        "text": "آیا خود را از عذاب کسی که حاکم بر آسمان است در امان می\u200cدانید که دستور دهد زمین بشکافد و شما را فرو برد و به لرزش خود ادامه دهد؟!"
      },
      {
        "index": 17,
        "text": "یا خود را از عذاب خداوند آسمان در امان می\u200cدانید که تندبادی پر از سنگریزه بر شما فرستد؟! و بزودی خواهید دانست تهدیدهای من چگونه است!"
      },
      {
        "index": 18,
        "text": "کسانی که پیش از آنان بودند (آیات الهی را) تکذیب کردند، امّا (ببین) مجازات من چگونه بود!"
      },
      {
        "index": 19,
        "text": "آیا به پرندگانی که بالای سرشان است، و گاه بالهای خود را گسترده و گاه جمع می\u200cکنند، نگاه نکردند؟! جز خداوند رحمان کسی آنها را بر فراز آسمان نگه نمی\u200cدارد، چرا که او به هر چیز بیناست!"
      },
      {
        "index": 20,
        "text": "آیا این کسی که لشکر شماست می\u200cتواند شما را در برابر خداوند یاری دهد؟ ولی کافران تنها گرفتار فریبند!"
      },
      {
        "index": 21,
        "text": "یا آن کسی که شما را روزی می\u200cدهد، اگر روزیش را بازدارد (چه کسی می\u200cتواند نیاز شما را تأمین کند)؟! ولی آنها در سرکشی و فرار از حقیقت لجاجت می\u200cورزند!"
      },
      {
        "index": 22,
        "text": "آیا کسی که به رو افتاده حرکت می\u200cکند به هدایت نزدیکتر است یا کسی که راست\u200cقامت در صراط مستقیم گام برمی\u200cدارد؟!"
      },
      {
        "index": 23,
        "text": "بگو: «او کسی است که شما را آفرید و برای شما گوش و چشم و قلب قرار داد؛ امّا کمتر سپاسگزاری می\u200cکنید!»"
      },
      {
        "index": 24,
        "text": "بگو: «او کسی است که شما را در زمین آفرید و به سوی او محشور می\u200cشوید!»"
      },
      {
        "index": 25,
        "text": "آنها می\u200cگویند: «اگر راست می\u200cگویید این وعده قیامت چه زمانی است؟!»"
      },
      {
        "index": 26,
        "text": "بگو: «علم آن تنها نزد خداست؛ و من فقط بیم\u200cدهنده آشکاری هستم!»"
      },
      {
        "index": 27,
        "text": "هنگامی که آن (وعده الهی) را از نزدیک می\u200cبینند، صورت کافران زشت و سیاه می\u200cگردد، و به آنها گفته می\u200cشود: «این همان چیزی است که تقاضای آن را داشتید»!"
      },
      {
        "index": 28,
        "text": "بگو: «به من خبر دهید اگر خداوند مرا و تمام کسانی را که با من هستند هلاک کند، یا مورد ترحّم قرار دهد، چه کسی کافران را از عذاب دردناک پناه می\u200cدهد؟!»"
      },
      {
        "index": 29,
        "text": "بگو: «او خداوند رحمان است، ما به او ایمان آورده و بر او توکّل کرده\u200cایم؛ و بزودی می\u200cدانید چه کسی در گمراهی آشکار است!»"
      },
      {
        "index": 30,
        "text": "بگو: «به من خبر دهید اگر آبهای (سرزمین) شما در زمین فرو رود، چه کسی می\u200cتواند آب جاری و گوارا در دسترس شما قرار دهد؟!»"
      }
    ],
    "index": 67
  },
  {
    "aya": [
      {
        "index": 1,
        "text": "ن، سوگند به قلم و آنچه مینویسند،"
      },
      {
        "index": 2,
        "text": "که به نعمت پروردگارت تو مجنون نیستی،"
      },
      {
        "index": 3,
        "text": "و برای تو پاداشی عظیم و همیشگی است!"
      },
      {
        "index": 4,
        "text": "و تو اخلاق عظیم و برجسته\u200cای داری!"
      },
      {
        "index": 5,
        "text": "و بزودی تو می\u200cبینی و آنان نیز می\u200cبینند،"
      },
      {
        "index": 6,
        "text": "که کدام یک از شما مجنونند!"
      },
      {
        "index": 7,
        "text": "پروردگارت بهتر از هر کس می\u200cداند چه کسی از راه او گمراه شده، و هدایت\u200cیافتگان را نیز بهتر می\u200cشناسد!"
      },
      {
        "index": 8,
        "text": "حال که چنین است از تکذیب\u200cکنندگان اطاعت مکن!"
      },
      {
        "index": 9,
        "text": "آنها دوست دارند نرمش نشان دهی تا آنها (هم) نرمش نشان دهند (نرمشی توأم با انحراف از مسیر حق)!"
      },
      {
        "index": 10,
        "text": "و از کسی که بسیار سوگند یاد می\u200cکند و پست است اطاعت مکن،"
      },
      {
        "index": 11,
        "text": "کسی که بسیار عیبجوست و به سخن چینی آمد و شد می\u200cکند،"
      },
      {
        "index": 12,
        "text": "و بسیار مانع کار خیر، و متجاوز و گناهکار است؛"
      },
      {
        "index": 13,
        "text": "علاوه بر اینها کینه توز و پرخور و خشن و بدنام است!"
      },
      {
        "index": 14,
        "text": "مبادا بخاطر اینکه صاحب مال و فرزندان فراوان است (از او پیروی کنی)!"
      },
      {
        "index": 15,
        "text": "هنگامی که آیات ما بر او خوانده می\u200cشود می\u200cگوید: «اینها افسانه\u200cهای خرافی پیشینیان است!»"
      },
      {
        "index": 16,
        "text": "(ولی) ما بزودی بر بینی او علامت و داغ ننگ می\u200cنهیم!"
      },
      {
        "index": 17,
        "text": "ما آنها را آزمودیم، همان گونه که «صاحبان باغ» را آزمایش کردیم، هنگامی که سوگند یاد کردند که میوه\u200cهای باغ را صبحگاهان (دور از چشم مستمندان) بچینند."
      },
      {
        "index": 18,
        "text": "و هیچ از آن استثنا نکنند؛"
      },
      {
        "index": 19,
        "text": "امّا عذابی فراگیر (شب هنگام) بر (تمام) باغ آنها فرود آمد در حالی که همه در خواب بودند،"
      },
      {
        "index": 20,
        "text": "و آن باغ سرسبز همچون شب سیاه و ظلمانی شد!"
      },
      {
        "index": 21,
        "text": "صبحگاهان یکدیگر را صدا زدند،"
      },
      {
        "index": 22,
        "text": "که بسوی کشتزار و باغ خود حرکت کنید اگر قصد چیدن میوه\u200cها را دارید!"
      },
      {
        "index": 23,
        "text": "آنها حرکت کردند در حالی که آهسته با هم می\u200cگفتند:»"
      },
      {
        "index": 24,
        "text": "«مواظب باشید امروز حتی یک فقیر وارد بر شما نشود!»"
      },
      {
        "index": 25,
        "text": "(آری) آنها صبحگاهان تصمیم داشتند که با قدرت از مستمندان جلوگیری کنند."
      },
      {
        "index": 26,
        "text": "هنگامی که (وارد باغ شدند و) آن را دیدند گفتند: «حقّاً» ما گمراهیم!"
      },
      {
        "index": 27,
        "text": "(آری، همه چیز از دست ما رفته) بلکه ما محرومیم!»"
      },
      {
        "index": 28,
        "text": "یکی از آنها که از همه عاقلتر بود گفت: «آیا به شما نگفتم چرا تسبیح خدا نمی\u200cگویید؟!"
      },
      {
        "index": 29,
        "text": "گفتند: «منزّه است پروردگار ما، مسلّماً ما ظالم بودیم!»"
      },
      {
        "index": 30,
        "text": "سپس رو به یکدیگر کرده به ملامت هم پرداختند،"
      },
      {
        "index": 31,
        "text": "(و فریادشان بلند شد) گفتند: «وای بر ما که طغیانگر بودیم!"
      },
      {
        "index": 32,
        "text": "امیدواریم پروردگارمان (ما را ببخشد و) بهتر از آن به جای آن به ما بدهد، چرا که ما به او علاقه\u200cمندیم!»"
      },
      {
        "index": 33,
        "text": "این گونه است عذاب (خداوند در دنیا)، و عذاب آخرت از آن هم بزرگتر است اگر می\u200cدانستند!"
      },
      {
        "index": 34,
        "text": "مسلّماً برای پرهیزگاران نزد پروردگارشان باغهای پر نعمت بهشت است!"
      },
      {
        "index": 35,
        "text": "آیا مؤمنان را همچون مجرمان قرار می\u200cدهیم؟!"
      },
      {
        "index": 36,
        "text": "شما را چه می\u200cشود؟! چگونه داوری می\u200cکنید؟!"
      },
      {
        "index": 37,
        "text": "آیا کتابی دارید که از آن درس می\u200cخوانید..."
      },
      {
        "index": 38,
        "text": "که آنچه را شما انتخاب می\u200cکنید از آن شماست؟!"
      },
      {
        "index": 39,
        "text": "یا اینکه عهد و پیمان مؤکّد و مستمرّی تا روز قیامت بر ما دارید که هر چه را حکم کنید برای شما باشد؟!"
      },
      {
        "index": 40,
        "text": "از آنها بپرس کدام یک از آنان چنین چیزی را تضمین می\u200cکند؟!"
      },
      {
        "index": 41,
        "text": "یا اینکه معبودانی دارند که آنها را شریک خدا قرار داده\u200cاند (و برای آنان شفاعت می\u200cکنند)؟! اگر راست می\u200cگویند معبودان خود را بیاورند!"
      },
      {
        "index": 42,
        "text": "(به خاطر بیاورید) روزی را که ساق پاها (از وحشت) برهنه می\u200cگردد و دعوت به سجود می\u200cشوند، امّا نمی\u200cتوانند (سجود کنند)."
      },
      {
        "index": 43,
        "text": "این در حالی است که چشمهایشان (از شدّت شرمساری) به زیر افتاده، و ذلّت و خواری وجودشان را فراگرفته؛ آنها پیش از این دعوت به سجود می\u200cشدند در حالی که سالم بودند (ولی امروز دیگر توانایی آن را ندارند)!"
      },
      {
        "index": 44,
        "text": "اکنون مرا با آنها که این سخن را تکذیب می\u200cکنند واگذار! ما آنان را از آنجا که نمی\u200cدانند به تدریج به سوی عذاب پیش می\u200cبریم."
      },
      {
        "index": 45,
        "text": "و به آنها مهلت (بازگشت) می\u200cدهم؛ چرا که نقشه\u200cهای من محکم و دقیق است!"
      },
      {
        "index": 46,
        "text": "یا اینکه تو از آنها مُزدی می\u200cطلبی که پرداختش برای آنها سنگین است؟!"
      },
      {
        "index": 47,
        "text": "یا اسرار غیب نزد آنهاست و آن را می\u200cنویسند (و به یکدیگر می\u200cدهند)؟!"
      },
      {
        "index": 48,
        "text": "اکنون که چنین است صبر کن و منتظر فرمان پروردگارت باش، و مانند صاحب ماهی [= یونس\u200c] مباش (که در تقاضای مجازات قومش عجله کرد و گرفتار مجازات ترک اولی شد) در آن زمان که با نهایت اندوه خدا را خواند."
      },
      {
        "index": 49,
        "text": "و اگر رحمت خدا به یاریش نیامده بود، (از شکم ماهی) بیرون افکنده می\u200cشد در حالی که نکوهیده بود!"
      },
      {
        "index": 50,
        "text": "ولی پروردگارش او را برگزید و از صالحان قرار داد!"
      },
      {
        "index": 51,
        "text": "نزدیک است کافران هنگامی که آیات قرآن را می\u200cشنوند با چشم\u200cزخم خود تو را از بین ببرند، و می\u200cگویند: «او دیوانه است!»"
      },
      {
        "index": 52,
        "text": "در حالی که این (قرآن) جز مایه بیداری برای جهانیان نیست!"
      }
    ],
    "index": 68
  },
  {
    "aya": [
      {
        "index": 1,
        "text": "(روز رستاخیز) روزی است که مسلّماً واقع می\u200cشود!"
      },
      {
        "index": 2,
        "text": "چه روز واقع شدنی!"
      },
      {
        "index": 3,
        "text": "و تو چه می\u200cدانی آن روز واقع شدنی چیست؟!"
      },
      {
        "index": 4,
        "text": "قوم «ثمود» و «عاد» عذاب کوبنده الهی را انکار کردند (و نتیجه شومش را دیدند)!"
      },
      {
        "index": 5,
        "text": "امّا قوم «ثمود» با عذابی سرکش هلاک شدند!"
      },
      {
        "index": 6,
        "text": "و امّا قوم «عاد» با تندبادی طغیانگر و سرد و پرصدا به هلاکت رسیدند،"
      },
      {
        "index": 7,
        "text": "(خداوند) این تندباد بنیان\u200cکن را هفت شب و هشت روز پی در پی بر آنها مسلّط ساخت، (و اگر آنجا بودی) می\u200cدیدی که آن قوم همچون تنه\u200cهای پوسیده و تو خالی درختان نخل در میان این تند باد روی زمین افتاده و هلاک شده\u200cاند!"
      },
      {
        "index": 8,
        "text": "آیا کسی از آنها را باقی می\u200cبینی؟!"
      },
      {
        "index": 9,
        "text": "و فرعون و کسانی که پیش از او بودند و همچنین اهل شهرهای زیر و رو شده [=قوم لوط] مرتکب گناهان بزرگ شدند،"
      },
      {
        "index": 10,
        "text": "و با فرستاده پروردگارشان مخالفت کردند؛ و خداوند (نیز) آنها را به عذاب شدیدی گرفتار ساخت!"
      },
      {
        "index": 11,
        "text": "و هنگامی که آب طغیان کرد، ما شما را سوار بر کشتی کردیم،"
      },
      {
        "index": 12,
        "text": "تا آن را وسیله تذکّری برای شما قرار دهیم و گوشهای شنوا آن را دریابد و بفهمد."
      },
      {
        "index": 13,
        "text": "به محض اینکه یک بار در «صور» دمیده شود،"
      },
      {
        "index": 14,
        "text": "و زمین و کوه\u200cها از جا برداشته شوند و یکباره در هم کوبیده و متلاشی گردند،"
      },
      {
        "index": 15,
        "text": "در آن روز «واقعه عظیم» روی می\u200cدهد،"
      },
      {
        "index": 16,
        "text": "و آسمان از هم می\u200cشکافد و سست می\u200cگردد و فرومی\u200cریزد!"
      },
      {
        "index": 17,
        "text": "فرشتگان در اطراف آسمان قرارمی\u200cگیرند (و برای انجام مأموریتها آماده می\u200cشوند)؛ و آن روز عرش پروردگارت را هشت فرشته بر فراز همه آنها حمل می\u200cکنند!"
      },
      {
        "index": 18,
        "text": "در آن روز همگی به پیشگاه خدا عرضه می\u200cشوید و چیزی از کارهای شما پنهان نمی\u200cماند!"
      },
      {
        "index": 19,
        "text": "پس کسی که نامه اعمالش را به دست راستش دهند (از شدّت شادی و مباهات) فریاد می\u200cزند که: «(ای اهل محشر!) نامه اعمال مرا بگیرید و بخوانید!"
      },
      {
        "index": 20,
        "text": "من یقین داشتم که (قیامتی در کار است و) به حساب اعمالم می\u200cرسم!»"
      },
      {
        "index": 21,
        "text": "او در یک زندگی (کاملاً) رضایتبخش قرار خواهد داشت،"
      },
      {
        "index": 22,
        "text": "در بهشتی عالی،"
      },
      {
        "index": 23,
        "text": "که میوه هایش در دسترس است!"
      },
      {
        "index": 24,
        "text": "(و به آنان گفته می\u200cشود:) بخورید و بیاشامید گوارا در برابر اعمالی که در ایّام گذشته انجام دادید!"
      },
      {
        "index": 25,
        "text": "امّا کسی که نامه اعمالش را به دست چپش بدهند می\u200cگوید: «ای کاش هرگز نامه اعمالم را به من نمی\u200cدادند."
      },
      {
        "index": 26,
        "text": "و نمی\u200cدانستم حساب من چیست!"
      },
      {
        "index": 27,
        "text": "ای کاش مرگم فرا می\u200cرسید!"
      },
      {
        "index": 28,
        "text": "مال و ثروتم هرگز مرا بی\u200cنیاز نکرد،"
      },
      {
        "index": 29,
        "text": "قدرت من نیز از دست رفت!»"
      },
      {
        "index": 30,
        "text": "او را بگیرید و دربند و زنجیرش کنید!"
      },
      {
        "index": 31,
        "text": "سپس او را در دوزخ بیفکنید!"
      },
      {
        "index": 32,
        "text": "بعد او را به زنجیری که هفتاد ذراع است ببندید؛"
      },
      {
        "index": 33,
        "text": "چرا که او هرگز به خداوند بزرگ ایمان نمی\u200cآورد،"
      },
      {
        "index": 34,
        "text": "و هرگز مردم را بر اطعام مستمندان تشویق نمی\u200cنمود؛"
      },
      {
        "index": 35,
        "text": "از این رو امروز هم در اینجا یار مهربانی ندارد،"
      },
      {
        "index": 36,
        "text": "و نه طعامی، جز از چرک و خون!"
      },
      {
        "index": 37,
        "text": "غذایی که جز خطاکاران آن را نمی\u200cخورند!"
      },
      {
        "index": 38,
        "text": "سوگند به آنچه می\u200cبینید،"
      },
      {
        "index": 39,
        "text": "و آنچه نمی\u200cبینید،"
      },
      {
        "index": 40,
        "text": "که این قرآن گفتار رسول بزرگواری است،"
      },
      {
        "index": 41,
        "text": "و گفته شاعری نیست، امّا کمتر ایمان می\u200cآورید!"
      },
      {
        "index": 42,
        "text": "و نه گفته کاهنی، هر چند کمتر متذکّر می\u200cشوید!"
      },
      {
        "index": 43,
        "text": "کلامی است که از سوی پروردگار عالمیان نازل شده است!"
      },
      {
        "index": 44,
        "text": "اگر او سخنی دروغ بر ما می\u200cبست،"
      },
      {
        "index": 45,
        "text": "ما او را با قدرت می\u200cگرفتیم،"
      },
      {
        "index": 46,
        "text": "سپس رگ قلبش را قطع می\u200cکردیم،"
      },
      {
        "index": 47,
        "text": "و هیچ کس از شما نمی\u200cتوانست از (مجازات) او مانع شود!"
      },
      {
        "index": 48,
        "text": "و آن مسلّماً تذکری برای پرهیزگاران است!"
      },
      {
        "index": 49,
        "text": "و ما می\u200cدانیم که بعضی از شما (آن را) تکذیب می\u200cکنید!"
      },
      {
        "index": 50,
        "text": "و آن مایه حسرت کافران است!"
      },
      {
        "index": 51,
        "text": "و آن یقین خالص است!"
      },
      {
        "index": 52,
        "text": "حال که چنین است به نام پروردگار بزرگت تسبیح گوی!"
      }
    ],
    "index": 69
  },
  {
    "aya": [
      {
        "index": 1,
        "text": "تقاضاکننده\u200cای تقاضای عذابی کرد که واقع شد!"
      },
      {
        "index": 2,
        "text": "این عذاب مخصوص کافران است، و هیچ کس نمی\u200cتواند آن را دفع کند،"
      },
      {
        "index": 3,
        "text": "از سوی خداوند ذی المعارج [= خداوندی که فرشتگانش بر آسمانها صعود و عروج می\u200cکنند]!"
      },
      {
        "index": 4,
        "text": "فرشتگان و روح [= فرشته مقرّب خداوند] بسوی او عروج می\u200cکنند در آن روزی که مقدارش پنجاه هزار سال است!"
      },
      {
        "index": 5,
        "text": "پس صبر جمیل پیشه کن،"
      },
      {
        "index": 6,
        "text": "زیرا آنها آن روز را دور می\u200cبینند،"
      },
      {
        "index": 7,
        "text": "و ما آن را نزدیک می\u200cبینیم!"
      },
      {
        "index": 8,
        "text": "همان روز که آسمان همچون فلز گداخته می\u200cشود،"
      },
      {
        "index": 9,
        "text": "و کوه\u200cها مانند پشم رنگین متلاشی خواهد بود،"
      },
      {
        "index": 10,
        "text": "و هیچ دوست صمیمی سراغ دوستش را نمی\u200cگیرد!"
      },
      {
        "index": 11,
        "text": "آنها را نشانشان می\u200cدهند (ولی هر کس گرفتار کار خویشتن است)، چنان است که گنهکار دوست می\u200cدارد فرزندان خود را در برابر عذاب آن روز فدا کند،"
      },
      {
        "index": 12,
        "text": "و همسر و برادرش را،"
      },
      {
        "index": 13,
        "text": "و قبیله\u200cاش را که همیشه از او حمایت می\u200cکرد،"
      },
      {
        "index": 14,
        "text": "و همه مردم روی زمین را تا مایه نجاتش گردند؛"
      },
      {
        "index": 15,
        "text": "امّا هرگز چنین نیست (که با اینها بتوان نجات یافت، آری) شعله\u200cهای سوزان آتش است،"
      },
      {
        "index": 16,
        "text": "دست و پا و پوست سر را می\u200cکند و می\u200cبرد!"
      },
      {
        "index": 17,
        "text": "و کسانی را که به فرمان خدا پشت کردند صدا می\u200cزند،"
      },
      {
        "index": 18,
        "text": "و (همچنین آنها که) اموال را جمع و ذخیره کردند!"
      },
      {
        "index": 19,
        "text": "به یقین انسان حریص و کم\u200cطاقت آفریده شده است،"
      },
      {
        "index": 20,
        "text": "هنگامی که بدی به او رسد بیتابی می\u200cکند،"
      },
      {
        "index": 21,
        "text": "و هنگامی که خوبی به او رسد مانع دیگران می\u200cشود (و بخل می\u200cورزد)،"
      },
      {
        "index": 22,
        "text": "مگر نمازگزاران،"
      },
      {
        "index": 23,
        "text": "آنها که نمازها را پیوسته بجا می\u200cآورند،"
      },
      {
        "index": 24,
        "text": "و آنها که در اموالشان حق معلومی است..."
      },
      {
        "index": 25,
        "text": "برای تقاضاکننده و محروم،"
      },
      {
        "index": 26,
        "text": "و آنها که به روز جزا ایمان دارند،"
      },
      {
        "index": 27,
        "text": "و آنها که از عذاب پروردگارشان بیمناکند،"
      },
      {
        "index": 28,
        "text": "چرا که هیچ کس از عذاب پروردگارش در امان نیست،"
      },
      {
        "index": 29,
        "text": "و آنها که دامان خویش را (از بی\u200cعفّتی) حفظ می\u200cکنند،"
      },
      {
        "index": 30,
        "text": "جز با همسران و کنیزان (که در حکم همسرند آمیزش ندارند)، چرا که در بهره\u200cگیری از اینها مورد سرزنش نخواهند بود!"
      },
      {
        "index": 31,
        "text": "و هر کس جز اینها را طلب کند، متجاوز است!"
      },
      {
        "index": 32,
        "text": "و آنها که امانتها و عهد خود را رعایت می\u200cکنند،"
      },
      {
        "index": 33,
        "text": "و آنها که با ادای شهادتشان قیام می\u200cنمایند،"
      },
      {
        "index": 34,
        "text": "و آنها که بر نماز مواظبت دارند،"
      },
      {
        "index": 35,
        "text": "آنان در باغهای بهشتی (پذیرایی و) گرامی داشته می\u200cشوند."
      },
      {
        "index": 36,
        "text": "این کافران را چه می\u200cشود که با سرعت نزد تو می\u200cآیند..."
      },
      {
        "index": 37,
        "text": "از راست و چپ، گروه گروه (و آرزوی بهشت دارند)!"
      },
      {
        "index": 38,
        "text": "آیا هر یک از آنها (با این اعمال زشتش) طمع دارد که او را در بهشت پر نعمت الهی وارد کنند؟!"
      },
      {
        "index": 39,
        "text": "هرگز چنین نیست؛ ما آنها را از آنچه خودشان می\u200cدانند آفریده\u200cایم!"
      },
      {
        "index": 40,
        "text": "سوگند به پروردگار مشرقها و مغربها که ما قادریم..."
      },
      {
        "index": 41,
        "text": "که جای آنان را به کسانی بدهیم که از آنها بهترند؛ و ما هرگز مغلوب نخواهیم شد!"
      },
      {
        "index": 42,
        "text": "آنان را به حال خود واگذار تا در باطل خود فروروند و بازی کنند تا زمانی که روز موعود خود را ملاقات نمایند!"
      },
      {
        "index": 43,
        "text": "همان روز که از قبرها بسرعت خارج می\u200cشوند، گویی به سوی بتها می\u200cدوند..."
      },
      {
        "index": 44,
        "text": "در حالی که چشمهایشان از شرم و وحشت به زیر افتاده، و پرده\u200cای از ذلّت و خواری آنها را پوشانده است! این همان روزی است که به آنها وعده داده می\u200cشد!"
      }
    ],
    "index": 70
  },
  {
    "aya": [
      {
        "index": 1,
        "text": "ما نوح را به سوی قومش فرستادیم و گفتیم: «قوم خود را انذار کن پیش از آنکه عذاب دردناک به سراغشان آید!»"
      },
      {
        "index": 2,
        "text": "گفت: «ای قوم! من برای شما بیم\u200cدهنده آشکاری هستم،"
      },
      {
        "index": 3,
        "text": "که خدا را پرستش کنید و از مخالفت او بپرهیزید و مرا اطاعت نمایید!"
      },
      {
        "index": 4,
        "text": "اگر چنین کنید، خدا گناهانتان را می\u200cآمرزد و تا زمان معیّنی شما را عمر می\u200cدهد؛ زیرا هنگامی که اجل الهی فرا رسد، تأخیری نخواهد داشت اگر می\u200cدانستید!»"
      },
      {
        "index": 5,
        "text": "(نوح) گفت: «پروردگارا! من قوم خود را شب و روز (بسوی تو) دعوت کردم،"
      },
      {
        "index": 6,
        "text": "امّا دعوت من چیزی جز فرار از حقّ بر آنان نیفزود!"
      },
      {
        "index": 7,
        "text": "و من هر زمان آنها را دعوت کردم که (ایمان بیاورند و) تو آنها را بیامرزی، انگشتان خویش را در گوشهایشان قرار داده و لباسهایشان را بر خود پیچیدند، و در مخالفت اصرار ورزیدند و به شدّت استکبار کردند!"
      },
      {
        "index": 8,
        "text": "سپس من آنها را با صدای بلند (به اطاعت فرمان تو) دعوت کردم،"
      },
      {
        "index": 9,
        "text": "سپس آشکارا و نهان (حقیقت توحید و ایمان را) برای آنان بیان داشتم!"
      },
      {
        "index": 10,
        "text": "به آنها گفتم: «از پروردگار خویش آمرزش بطلبید که او بسیار آمرزنده است..."
      },
      {
        "index": 11,
        "text": "تا بارانهای پربرکت آسمان را پی در پی بر شما فرستد،"
      },
      {
        "index": 12,
        "text": "و شما را با اموال و فرزندان فراوان کمک کند و باغهای سرسبز و نهرهای جاری در اختیارتان قرار دهد!"
      },
      {
        "index": 13,
        "text": "چرا شما برای خدا عظمت قائل نیستید؟!"
      },
      {
        "index": 14,
        "text": "در حالی که شما را در مراحل مختلف آفرید (تا از نطفه به انسان کامل رسیدید)!"
      },
      {
        "index": 15,
        "text": "آیا نمی\u200cدانید چگونه خداوند هفت آسمان را یکی بالای دیگری آفریده است،"
      },
      {
        "index": 16,
        "text": "و ماه را در میان آسمانها مایه روشنایی، و خورشید را چراغ فروزانی قرار داده است؟!"
      },
      {
        "index": 17,
        "text": "و خداوند شما را همچون گیاهی از زمین رویانید،"
      },
      {
        "index": 18,
        "text": "سپس شما را به همان زمین بازمی\u200cگرداند، و بار دیگر شما را خارج می\u200cسازد!"
      },
      {
        "index": 19,
        "text": "و خداوند زمین را برای شما فرش گسترده\u200cای قرار داد..."
      },
      {
        "index": 20,
        "text": "تا از راههای وسیع و دره\u200cهای آن بگذرید (و به هر جا می\u200cخواهید بروید)!»"
      },
      {
        "index": 21,
        "text": "نوح (بعد از نومیدی از هدایت آنان) گفت: «پروردگارا! آنها نافرمانی من کردند و از کسانی پیروی نمودند که اموال و فرزندانشان چیزی جز زیانکاری بر آنها نیفزوده است!"
      },
      {
        "index": 22,
        "text": "و (این رهبران گمراه) مکر عظیمی به کار بردند..."
      },
      {
        "index": 23,
        "text": "و گفتند: دست از خدایان و بتهای خود برندارید (به خصوص) بتهای «وَد»، «سواع»، «یغوث»، «یعوق» و «نسر» را رها نکنید!"
      },
      {
        "index": 24,
        "text": "و آنها گروه بسیاری را گمراه کردند! خداوندا، ظالمان را جز ضلالت میفزا!»"
      },
      {
        "index": 25,
        "text": "(آری، سرانجام) همگی بخاطر گناهانشان غرق شدند و در آتش دوزخ وارد گشتند، و جز خدا یاورانی برای خود نیافتند!"
      },
      {
        "index": 26,
        "text": "نوح گفت: «پروردگارا! هیچ یک از کافران را بر روی زمین باقی مگذار!"
      },
      {
        "index": 27,
        "text": "چرا که اگر آنها را باقی بگذاری، بندگانت را گمراه می\u200cکنند و جز نسلی فاجر و کافر به وجود نمی\u200cآورند!"
      },
      {
        "index": 28,
        "text": "پروردگارا! مرا، و پدر و مادرم و تمام کسانی را که با ایمان وارد خانه من شدند، و جمیع مردان و زنان باایمان را بیامرز؛ و ظالمان را جز هلاکت میفزا!»"
      }
    ],
    "index": 71
  },
  {
    "aya": [
      {
        "index": 1,
        "text": "بگو: به من وحی شده است که جمعی از جنّ به سخنانم گوش فراداده\u200cاند، سپس گفته\u200cاند: «ما قرآن عجیبی شنیده\u200cایم..."
      },
      {
        "index": 2,
        "text": "که به راه راست هدایت می\u200cکند، پس ما به آن ایمان آورده\u200cایم و هرگز کسی را شریک پروردگارمان قرارنمی\u200cدهیم!"
      },
      {
        "index": 3,
        "text": "و اینکه بلند است مقام باعظمت پروردگار ما، و او هرگز برای خود همسر و فرزندی انتخاب نکرده است!"
      },
      {
        "index": 4,
        "text": "و اینکه سفیه ما (ابلیس) درباره خداوند سخنان ناروا می\u200cگفت!"
      },
      {
        "index": 5,
        "text": "و اینکه ما گمان می\u200cکردیم که انس و جنّ هرگز بر خدا دروغ نمی\u200cبندند!"
      },
      {
        "index": 6,
        "text": "و اینکه مردانی از بشر به مردانی از جنّ پناه می\u200cبردند، و آنها سبب افزایش گمراهی و طغیانشان می\u200cشدند!"
      },
      {
        "index": 7,
        "text": "و اینکه آنها گمان کردند -همان\u200cگونه که شما گمان می\u200cکردید- که خداوند هرگز کسی را (به نبوّت) مبعوث نمی\u200cکند!"
      },
      {
        "index": 8,
        "text": "و اینکه ما آسمان را جستجو کردیم و همه را پر از محافظان قوّی و تیرهای شهاب یافتیم!"
      },
      {
        "index": 9,
        "text": "و اینکه ما پیش از این به استراق سمع در آسمانها می\u200cنشستیم؛ امّا اکنون هر کس بخواهد استراق سمع کند، شهابی را در کمین خود می\u200cیابد!"
      },
      {
        "index": 10,
        "text": "و اینکه (با این اوضاع) ما نمی\u200cدانیم آیا اراده شرّی درباره اهل زمین شده یا پروردگارشان خواسته است آنان را هدایت کند؟!"
      },
      {
        "index": 11,
        "text": "و اینکه در میان ما، افرادی صالح و افرادی غیر صالحند؛ و ما گروه\u200cهای متفاوتی هستیم!"
      },
      {
        "index": 12,
        "text": "و اینکه ما یقین داریم هرگز نمی\u200cتوانیم بر اراده خداوند در زمین غالب شویم و نمی\u200cتوانیم از (پنجه قدرت) او بگریزیم!"
      },
      {
        "index": 13,
        "text": "و اینکه ما هنگامی که هدایت قرآن را شنیدیم به آن ایمان آوردیم؛ و هر کس به پروردگارش ایمان بیاورد، نه از نقصان می\u200cترسد و نه از ظلم!"
      },
      {
        "index": 14,
        "text": "و اینکه گروهی از ما مسلمان و گروهی ظالمند؛ هر کس اسلام را اختیار کند راه راست را برگزیده است،"
      },
      {
        "index": 15,
        "text": "و امّا ظالمان آتشگیره و هیزم دوزخند!"
      },
      {
        "index": 16,
        "text": "و اینکه اگر آنها [= جنّ و انس\u200c] در راه (ایمان) استقامت ورزند، با آب فراوان سیرابشان می\u200cکنیم!"
      },
      {
        "index": 17,
        "text": "هدف این است که ما آنها را با این نعمت فراوان بیازماییم؛ و هر کس از یاد پروردگارش روی گرداند، او را به عذاب شدید و فزاینده\u200cای گرفتار می\u200cسازد!"
      },
      {
        "index": 18,
        "text": "و اینکه مساجد از آن خداست، پس هیچ کس را با خدا نخوانید!"
      },
      {
        "index": 19,
        "text": "و اینکه هنگامی که بنده خدا [= محمّد (ص)] به عبادت برمی\u200cخاست و او را می\u200cخواند، گروهی پیرامون او بشدّت ازدحام می\u200cکردند!»"
      },
      {
        "index": 20,
        "text": "بگو: «من تنها پروردگارم را می\u200cخوانم و هیچ کس را شریک او قرار نمی\u200cدهم!»"
      },
      {
        "index": 21,
        "text": "بگو: «من مالک زیان و هدایتی برای شما نیستم!»"
      },
      {
        "index": 22,
        "text": "بگو: «(اگر من نیز بر خلاف فرمانش رفتار کنم) هیچ کس مرا در برابر او حمایت نمی\u200cکند و پناهگاهی جز او نمی\u200cیابم؛"
      },
      {
        "index": 23,
        "text": "تنها وظیفه من ابلاغ از سوی خدا و رساندن رسالات اوست؛ و هر کس نافرمانی خدا و رسولش کند، آتش دوزخ از آن اوست و جاودانه در آن می\u200cمانند!"
      },
      {
        "index": 24,
        "text": "(این کار شکنی کفّار همچنان ادامه می\u200cیابد) تا آنچه را به آنها وعده داده شده ببینند؛ آنگاه می\u200cدانند چه کسی یاورش ضعیفتر و جمعیّتش کمتر است!"
      },
      {
        "index": 25,
        "text": "بگو: «من نمی\u200cدانم آنچه به شما وعده داده شده نزدیک است یا پروردگارم زمانی برای آن قرارمی\u200cدهد؟!"
      },
      {
        "index": 26,
        "text": "دانای غیب اوست و هیچ کس را بر اسرار غیبش آگاه نمی\u200cسازد،"
      },
      {
        "index": 27,
        "text": "مگر رسولانی که آنان را برگزیده و مراقبینی از پیش رو و پشت سر برای آنها قرار می\u200cدهد..."
      },
      {
        "index": 28,
        "text": "تا بداند پیامبرانش رسالتهای پروردگارشان را ابلاغ کرده\u200cاند؛ و او به آنچه نزد آنهاست احاطه دارد و همه چیز را احصاء کرده است!»"
      }
    ],
    "index": 72
  },
  {
    "aya": [
      {
        "index": 1,
        "text": "ای جامه به خود پیچیده!"
      },
      {
        "index": 2,
        "text": "شب را، جز کمی، بپاخیز!"
      },
      {
        "index": 3,
        "text": "نیمی از شب را، یا کمی از آن کم کن،"
      },
      {
        "index": 4,
        "text": "یا بر نصف آن بیفزا، و قرآن را با دقّت و تأمّل بخوان؛"
      },
      {
        "index": 5,
        "text": "چرا که ما بزودی سخنی سنگین به تو القا خواهیم کرد!"
      },
      {
        "index": 6,
        "text": "مسلّماً نماز و عبادت شبانه پابرجاتر و با استقامت\u200cتر است!"
      },
      {
        "index": 7,
        "text": "و تو در روز تلاش مستمر و طولانی خواهی داشت!"
      },
      {
        "index": 8,
        "text": "و نام پروردگارت را یاد کن و تنها به او دل ببند!"
      },
      {
        "index": 9,
        "text": "همان پروردگار شرق و غرب که معبودی جز او نیست، او را نگاهبان و وکیل خود انتخاب کن،"
      },
      {
        "index": 10,
        "text": "و در برابر آنچه (دشمنان) می\u200cگویند شکیبا باش و بطرزی شایسته از آنان دوری گزین!"
      },
      {
        "index": 11,
        "text": "و مرا با تکذیب\u200cکنندگان صاحب نعمت واگذار، و آنها را کمی مهلت ده،"
      },
      {
        "index": 12,
        "text": "که نزد ما غل و زنجیرها و (آتش) دوزخ است،"
      },
      {
        "index": 13,
        "text": "و غذایی گلوگیر، و عذابی دردناک،"
      },
      {
        "index": 14,
        "text": "در آن روز که زمین و کوه\u200cها سخت به لرزه درمی\u200cآید، و کوه\u200cها (چنان درهم کوبیده می\u200cشود که) به شکل توده\u200cهایی از شن نرم درمی\u200cآید!"
      },
      {
        "index": 15,
        "text": "ما پیامبری به سوی شما فرستادیم که گواه بر شماست، همان گونه که به سوی فرعون رسولی فرستادیم!"
      },
      {
        "index": 16,
        "text": "(ولی) فرعون به مخالفت و نافرمانی آن رسول برخاست، و ما او را سخت مجازات کردیم!"
      },
      {
        "index": 17,
        "text": "شما (نیز) اگر کافر شوید، چگونه خود را (از عذاب الهی) بر کنار می\u200cدارید؟! در آن روز که کودکان را پیر می\u200cکند،"
      },
      {
        "index": 18,
        "text": "و آسمان از هم شکافته می\u200cشود، و وعده او شدنی و حتمی است."
      },
      {
        "index": 19,
        "text": "این هشدار و تذکّری است، پس هر کس بخواهد راهی به سوی پروردگارش برمی\u200cگزیند!"
      },
      {
        "index": 20,
        "text": "پروردگارت می\u200cداند که تو و گروهی از آنها که با تو هستند نزدیک دو سوم از شب یا نصف یا ثلث آن را به پا می\u200cخیزند؛ خداوند شب و روز را اندازه\u200cگیری می\u200cکند؛ او می\u200cداند که شما نمی\u200cتوانید مقدار آن را (به دقّت) اندازه\u200cگیری کنید (برای عبادت کردن)، پس شما را بخشید؛ اکنون آنچه برای شما میسّر است قرآن بخوانید او می\u200cداند بزودی گروهی از شما بیمار می\u200cشوند، و گروهی دیگر برای به دست آوردن فضل الهی (و کسب روزی) به سفر می\u200cروند، و گروهی دیگر در راه خدا جهاد می\u200cکنند (و از تلاوت قرآن بازمی\u200cمانند)، پس به اندازه\u200cای که برای شما ممکن است از آن تلاوت کنید و نماز را بر پا دارید و زکات بپردازید و به خدا «قرض الحسنه» دهید [= در راه او انفاق نمایید] و (بدانید) آنچه را از کارهای نیک برای خود از پیش می\u200cفرستید نزد خدا به بهترین وجه و بزرگترین پاداش خواهید یافت؛ و از خدا آمرزش بطلبید که خداوند آمرزنده و مهربان است!"
      }
    ],
    "index": 73
  },
  {
    "aya": [
      {
        "index": 1,
        "text": "ای جامه خواب به خود پیچیده (و در بستر آرمیده)!"
      },
      {
        "index": 2,
        "text": "برخیز و انذار کن (و عالمیان را بیم ده)،"
      },
      {
        "index": 3,
        "text": "و پروردگارت را بزرگ بشمار،"
      },
      {
        "index": 4,
        "text": "و لباست را پاک کن،"
      },
      {
        "index": 5,
        "text": "و از پلیدی دوری کن،"
      },
      {
        "index": 6,
        "text": "و منّت مگذار و فزونی مطلب،"
      },
      {
        "index": 7,
        "text": "و بخاطر پروردگارت شکیبایی کن!"
      },
      {
        "index": 8,
        "text": "هنگامی که در «صور» دمیده شود،"
      },
      {
        "index": 9,
        "text": "آن روز، روز سختی است،"
      },
      {
        "index": 10,
        "text": "و برای کافران آسان نیست!"
      },
      {
        "index": 11,
        "text": "مرا با کسی که او را خود به تنهایی آفریده\u200cام واگذار!"
      },
      {
        "index": 12,
        "text": "همان کسی که برای او مال گسترده\u200cای قرار دادم،"
      },
      {
        "index": 13,
        "text": "و فرزندانی که همواره نزد او (و در خدمت او) هستند،"
      },
      {
        "index": 14,
        "text": "و وسایل زندگی را از هر نظر برای وی فراهم ساختم!"
      },
      {
        "index": 15,
        "text": "باز هم طمع دارد که بر او بیفزایم!"
      },
      {
        "index": 16,
        "text": "هرگز چنین نخواهد شد؛ چرا که او نسبت به آیات ما دشمنی می\u200cورزد!"
      },
      {
        "index": 17,
        "text": "و بزودی او را مجبور می\u200cکنم که از قلّه زندگی بالا رود (سپس او را به زیر می\u200cافکنم)!"
      },
      {
        "index": 18,
        "text": "او (برای مبارزه با قرآن) اندیشه کرد و مطلب را آماده ساخت!"
      },
      {
        "index": 19,
        "text": "مرگ بر او باد! چگونه (برای مبارزه با حق) مطلب را آماده کرد!"
      },
      {
        "index": 20,
        "text": "باز هم مرگ بر او، چگونه مطلب (و نقشه شیطانی خود را) آماده نمود!"
      },
      {
        "index": 21,
        "text": "سپس نگاهی افکند،"
      },
      {
        "index": 22,
        "text": "بعد چهره درهم کشید و عجولانه دست به کار شد؛"
      },
      {
        "index": 23,
        "text": "سپس پشت (به حقّ) کرد و تکبّر ورزید،"
      },
      {
        "index": 24,
        "text": "و سرانجام گفت: «این (قرآن) چیزی جز افسون و سحری همچون سحرهای پیشینیان نیست!"
      },
      {
        "index": 25,
        "text": "این فقط سخن انسان است (نه گفتار خدا)!»"
      },
      {
        "index": 26,
        "text": "(امّا) بزودی او را وارد سَقَر [= دوزخ\u200c] می\u200cکنم!"
      },
      {
        "index": 27,
        "text": "و تو نمی\u200cدانی «سقر» چیست!"
      },
      {
        "index": 28,
        "text": "(آتشی است که) نه چیزی را باقی می\u200cگذارد و نه چیزی را رها می\u200cسازد!"
      },
      {
        "index": 29,
        "text": "پوست تن را بکلّی دگرگون می\u200cکند!"
      },
      {
        "index": 30,
        "text": "نوزده نفر (از فرشتگان عذاب) بر آن گمارده شده\u200cاند!"
      },
      {
        "index": 31,
        "text": "مأموران دوزخ را فقط فرشتگان (عذاب) قرار دادیم، و تعداد آنها را جز برای آزمایش کافران معیّن نکردیم تا اهل کتاب [= یهود و نصاری\u200c] یقین پیدا کنند و بر ایمان مؤمنان بیفزاید، و اهل کتاب و مؤمنان (در حقّانیّت این کتاب آسمانی) تردید به خود راه ندهند، و بیماردلان و کافران بگویند: «خدا از این توصیف چه منظوری دارد؟!» (آری) این گونه خداوند هر کس را بخواهد گمراه می\u200cسازد و هر کس را بخواهد هدایت می\u200cکند! و لشکریان پروردگارت را جز او کسی نمی\u200cداند، و این جز هشدار و تذکّری برای انسانها نیست!"
      },
      {
        "index": 32,
        "text": "اینچنین نیست که آنها تصوّر می\u200cکنند سوگند به ماه،"
      },
      {
        "index": 33,
        "text": "و به شب، هنگامی که (دامن برچیند و) پشت کند،"
      },
      {
        "index": 34,
        "text": "و به صبح هنگامی که چهره بگشاید،"
      },
      {
        "index": 35,
        "text": "که آن (حوادث هولناک قیامت) از مسائل مهم است!"
      },
      {
        "index": 36,
        "text": "هشدار و انذاری است برای همه انسانها،"
      },
      {
        "index": 37,
        "text": "برای کسانی از شما که می\u200cخواهند پیش افتند یا عقب بمانند [= بسوی هدایت و نیکی پیش روند یا نروند]!"
      },
      {
        "index": 38,
        "text": "(آری) هر کس در گرو اعمال خویش است،"
      },
      {
        "index": 39,
        "text": "مگر «اصحاب یمین» (که نامه اعمالشان را به نشانه ایمان و تقوایشان به دست راستشان می\u200cدهند)!"
      },
      {
        "index": 40,
        "text": "آنها در باغهای بهشتند، و سؤال می\u200cکنند..."
      },
      {
        "index": 41,
        "text": "از مجرمان:"
      },
      {
        "index": 42,
        "text": "چه چیز شما را به دوزخ وارد ساخت؟!»"
      },
      {
        "index": 43,
        "text": "می\u200cگویند: «ما از نمازگزاران نبودیم،"
      },
      {
        "index": 44,
        "text": "و اطعام مستمند نمی\u200cکردیم،"
      },
      {
        "index": 45,
        "text": "و پیوسته با اهل باطل همنشین و همصدا بودیم،"
      },
      {
        "index": 46,
        "text": "و همواره روز جزا را انکار می\u200cکردیم،"
      },
      {
        "index": 47,
        "text": "تا زمانی که مرگ ما فرا رسید!»"
      },
      {
        "index": 48,
        "text": "از این رو شفاعت شفاعت\u200cکنندگان به حال آنها سودی نمی\u200cبخشد."
      },
      {
        "index": 49,
        "text": "چرا آنها از تذکّر روی گردانند؟!"
      },
      {
        "index": 50,
        "text": "گویی گورخرانی رمیده\u200cاند،"
      },
      {
        "index": 51,
        "text": "که از (مقابل) شیری فرار کرده\u200cاند!"
      },
      {
        "index": 52,
        "text": "بلکه هر کدام از آنها انتظار دارد نامه جداگانه\u200cای (از سوی خدا) برای او فرستاده شود!"
      },
      {
        "index": 53,
        "text": "چنین نیست که آنان می\u200cگویند، بلکه آنها از آخرت نمی\u200cترسند!"
      },
      {
        "index": 54,
        "text": "چنین نیست که آنها می\u200cگویند، آن (قرآن) یک تذکّر و یادآوری است!"
      },
      {
        "index": 55,
        "text": "هر کس بخواهد از آن پند می\u200cگیرد؛"
      },
      {
        "index": 56,
        "text": "و هیچ کس پند نمی\u200cگیرد مگر اینکه خدا بخواهد؛ او اهل تقوا و اهل آمرزش است!"
      }
    ],
    "index": 74
  },
  {
    "aya": [
      {
        "index": 1,
        "text": "سوگند به روز قیامت،"
      },
      {
        "index": 2,
        "text": "و سوگند به (نفس لوّامه و) وجدان بیدار و ملامتگر (که رستاخیز حقّ است)!"
      },
      {
        "index": 3,
        "text": "آیا انسان می\u200cپندارد که هرگز استخوانهای او را جمع نخواهیم کرد؟!"
      },
      {
        "index": 4,
        "text": "آری قادریم که (حتّی خطوط سر) انگشتان او را موزون و مرتّب کنیم!"
      },
      {
        "index": 5,
        "text": "(انسان شک در معاد ندارد) بلکه او می\u200cخواهد (آزاد باشد و بدون ترس از دادگاه قیامت) در تمام عمر گناه کند!"
      },
      {
        "index": 6,
        "text": "(از این رو) می\u200cپرسد: «قیامت کی خواهد بود»!"
      },
      {
        "index": 7,
        "text": "(بگو:) در آن هنگام که چشمها از شدّت وحشت به گردش درآید،"
      },
      {
        "index": 8,
        "text": "و ماه بی\u200cنور گردد،"
      },
      {
        "index": 9,
        "text": "و خورشید و ماه یک جا جمع شوند،"
      },
      {
        "index": 10,
        "text": "آن روز انسان می\u200cگوید: «راه فرار کجاست؟!»"
      },
      {
        "index": 11,
        "text": "هرگز چنین نیست، راه فرار و پناهگاهی وجود ندارد!"
      },
      {
        "index": 12,
        "text": "آن روز قرارگاه نهایی تنها بسوی پروردگار تو است؛"
      },
      {
        "index": 13,
        "text": "و در آن روز انسان را از تمام کارهایی که از پیش یا پس فرستاده آگاه می\u200cکنند!"
      },
      {
        "index": 14,
        "text": "بلکه انسان خودش از وضع خود آگاه است،"
      },
      {
        "index": 15,
        "text": "هر چند (در ظاهر) برای خود عذرهایی بتراشد!"
      },
      {
        "index": 16,
        "text": "زبانت را بخاطر عجله برای خواندن آن [= قرآن\u200c] حرکت مده،"
      },
      {
        "index": 17,
        "text": "چرا که جمع\u200cکردن و خواندن آن بر عهده ماست!"
      },
      {
        "index": 18,
        "text": "پس هر گاه آن را خواندیم، از خواندن آن پیروی کن!"
      },
      {
        "index": 19,
        "text": "سپس بیان و (توضیح) آن (نیز) بر عهده ماست!"
      },
      {
        "index": 20,
        "text": "چنین نیست که شما می\u200cپندارید (و دلایل معاد را کافی نمی\u200cدانید)؛ بلکه شما دنیای زودگذر را دوست دارید (و هوسرانی بی\u200cقید و شرط را)!"
      },
      {
        "index": 21,
        "text": "و آخرت را رها می\u200cکنید!"
      },
      {
        "index": 22,
        "text": "(آری) در آن روز صورتهایی شاداب و مسرور است،"
      },
      {
        "index": 23,
        "text": "و به پروردگارش می\u200cنگرد!"
      },
      {
        "index": 24,
        "text": "و در آن روز صورتهایی عبوس و در هم کشیده است،"
      },
      {
        "index": 25,
        "text": "زیرا می\u200cداند عذابی در پیش دارد که پشت را در هم می\u200cشکند!"
      },
      {
        "index": 26,
        "text": "چنین نیست (که انسان می\u200cپندارد! او ایمان نمی\u200cآورد) تا موقعی که جان به گلوگاهش رسد،"
      },
      {
        "index": 27,
        "text": "و گفته شود: «آیا کسی هست که (این بیمار را از مرگ) نجات دهد؟!»"
      },
      {
        "index": 28,
        "text": "و به جدائی از دنیا یقین پیدا کند،"
      },
      {
        "index": 29,
        "text": "و ساق پاها (از سختی جان\u200cدادن) به هم بپیچد!"
      },
      {
        "index": 30,
        "text": "(آری) در آن روز مسیر همه بسوی (دادگاه) پروردگارت خواهد بود!"
      },
      {
        "index": 31,
        "text": "(در آن روز گفته می\u200cشود:) او هرگز ایمان نیاورد و نماز نخواند،"
      },
      {
        "index": 32,
        "text": "بلکه تکذیب کرد و روی\u200cگردان شد،"
      },
      {
        "index": 33,
        "text": "سپس بسوی خانواده خود بازگشت در حالی که متکبّرانه قدم برمی\u200cداشت!"
      },
      {
        "index": 34,
        "text": "(با این اعمال) عذاب الهی برای تو شایسته\u200cتر است، شایسته\u200cتر!"
      },
      {
        "index": 35,
        "text": "سپس عذاب الهی برای تو شایسته\u200cتر است، شایسته\u200cتر!"
      },
      {
        "index": 36,
        "text": "آیا انسان گمان می\u200cکند بی\u200cهدف رها می\u200cشود؟!"
      },
      {
        "index": 37,
        "text": "آیا او نطفه\u200cای از منی که در رحم ریخته می\u200cشود نبود؟!"
      },
      {
        "index": 38,
        "text": "سپس بصورت خون بسته در آمد، و خداوند او را آفرید و موزون ساخت،"
      },
      {
        "index": 39,
        "text": "و از او دو زوج مرد و زن آفرید!"
      },
      {
        "index": 40,
        "text": "آیا چنین کسی قادر نیست که مردگان را زنده کند؟!"
      }
    ],
    "index": 75
  },
  {
    "aya": [
      {
        "index": 1,
        "text": "آیا زمانی طولانی بر انسان گذشت که چیز قابل ذکری نبود؟!"
      },
      {
        "index": 2,
        "text": "ما انسان را از نطفه مختلطی آفریدیم، و او را می\u200cآزماییم؛ (بدین جهت) او را شنوا و بینا قرار دادیم!"
      },
      {
        "index": 3,
        "text": "ما راه را به او نشان دادیم، خواه شاکر باشد (و پذیرا گردد) یا ناسپاس!"
      },
      {
        "index": 4,
        "text": "ما برای کافران، زنجیرها و غلها و شعله\u200cهای سوزان آتش آماده کرده\u200cایم!"
      },
      {
        "index": 5,
        "text": "به یقین ابرار (و نیکان) از جامی می\u200cنوشند که با عطر خوشی آمیخته است،"
      },
      {
        "index": 6,
        "text": "از چشمه\u200cای که بندگان خاص خدا از آن می\u200cنوشند، و از هر جا بخواهند آن را جاری می\u200cسازند!"
      },
      {
        "index": 7,
        "text": "آنها به نذر خود وفا می\u200cکنند، و از روزی که شرّ و عذابش گسترده است می\u200cترسند،"
      },
      {
        "index": 8,
        "text": "و غذای (خود) را با اینکه به آن علاقه (و نیاز) دارند، به «مسکین» و «یتیم» و «اسیر» می\u200cدهند!"
      },
      {
        "index": 9,
        "text": "(و می\u200cگویند:) ما شما را بخاطر خدا اطعام می\u200cکنیم، و هیچ پاداش و سپاسی از شما نمی\u200cخواهیم!"
      },
      {
        "index": 10,
        "text": "ما از پروردگارمان خائفیم در آن روزی که عبوس و سخت است!"
      },
      {
        "index": 11,
        "text": "(بخاطر این عقیده و عمل) خداوند آنان را از شرّ آن روز نگه می\u200cدارد و آنها را می\u200cپذیرد در حالی که غرق شادی و سرورند!"
      },
      {
        "index": 12,
        "text": "و در برابر صبرشان، بهشت و لباسهای حریر بهشتی را به آنها پاداش می\u200cدهد!"
      },
      {
        "index": 13,
        "text": "این در حالی است که در بهشت بر تختهای زیبا تکیه کرده\u200cاند، نه آفتاب را در آنجا می\u200cبینند و نه سرما را!"
      },
      {
        "index": 14,
        "text": "و در حالی است که سایه\u200cهای درختان بهشتی بر آنها فرو افتاده و چیدن میوه\u200cهایش بسیار آسان است!"
      },
      {
        "index": 15,
        "text": "و در گرداگرد آنها ظرفهایی سیمین و قدحهایی بلورین می\u200cگردانند (پر از بهترین غذاها و نوشیدنی\u200cها)،"
      },
      {
        "index": 16,
        "text": "ظرفهای بلورینی از نقره، که آنها را به اندازه مناسب آماده کرده\u200cاند!"
      },
      {
        "index": 17,
        "text": "و در آنجا از جامهایی سیراب می\u200cشوند که لبریز از شراب طهوری آمیخته با زنجبیل است،"
      },
      {
        "index": 18,
        "text": "از چشمه\u200cای در بهشت که نامش سلسبیل است!"
      },
      {
        "index": 19,
        "text": "و بر گردشان (برای پذیرایی) نوجوانانی جاودانی می\u200cگردند که هرگاه آنها را ببینی گمان می\u200cکنی مروارید پراکنده\u200cاند!"
      },
      {
        "index": 20,
        "text": "و هنگامی که آنجا را ببینی نعمتها و ملک عظیمی را می\u200cبینی!"
      },
      {
        "index": 21,
        "text": "بر اندام آنها [= بهشتیان\u200c] لباسهایی است از حریر نازک سبزرنگ، و از دیبای ضخیم، و با دستبندهایی از نقره آراسته\u200cاند، و پروردگارشان شراب طهور به آنان می\u200cنوشاند!"
      },
      {
        "index": 22,
        "text": "این پاداش شماست، و سعی و تلاش شما مورد قدردانی است!"
      },
      {
        "index": 23,
        "text": "مسلّماً ما قرآن را بر تو نازل کردیم!"
      },
      {
        "index": 24,
        "text": "پس در (تبلیغ و اجرای) حکم پروردگارت شکیبا (و با استقامت) باش، و از هیچ گنهکار یا کافری از آنان اطاعت مکن!"
      },
      {
        "index": 25,
        "text": "و نام پروردگارت را هر صبح و شام به یاد آور!"
      },
      {
        "index": 26,
        "text": "و در شبانگاه برای او سجده کن، و مقداری طولانی از شب، او را تسبیح گوی!"
      },
      {
        "index": 27,
        "text": "آنها زندگی زودگذر دنیا را دوست دارند، در حالی که روز سختی را پشت سر خود رها می\u200cکنند!"
      },
      {
        "index": 28,
        "text": "ما آنها را آفریدیم و پیوندهای وجودشان را محکم کردیم، و هر زمان بخواهیم جای آنان را به گروه دیگری می\u200cدهیم!"
      },
      {
        "index": 29,
        "text": "این یک تذکر و یادآوری است، و هر کس بخواهد (با استفاده از آن) راهی به سوی پروردگارش برمی\u200cگزیند!"
      },
      {
        "index": 30,
        "text": "و شما هیچ چیز را نمی\u200cخواهید مگر اینکه خدا بخواهد، خداوند دانا و حکیم بوده و هست!"
      },
      {
        "index": 31,
        "text": "و هر کس را بخواهد (و شایسته بداند) در رحمت (وسیع) خود وارد می\u200cکند، و برای ظالمان عذاب دردناکی آماده ساخته است!"
      }
    ],
    "index": 76
  },
  {
    "aya": [
      {
        "index": 1,
        "text": "سوگند به فرشتگانی که پی در پی فرستاده می\u200cشوند،"
      },
      {
        "index": 2,
        "text": "و آنها که همچون تند باد حرکت می\u200cکنند،"
      },
      {
        "index": 3,
        "text": "و سوگند به آنها که (ابرها را) می\u200cگسترانند،"
      },
      {
        "index": 4,
        "text": "و آنها که جدا می\u200cکنند،"
      },
      {
        "index": 5,
        "text": "و سوگند به آنها که آیات بیدارگر (الهی) را (به انبیا) القا می\u200cنمایند،"
      },
      {
        "index": 6,
        "text": "برای اتمام حجّت یا برای انذار،"
      },
      {
        "index": 7,
        "text": "که آنچه به شما (درباره قیامت) وعده داده می\u200cشود، یقیناً واقع\u200cشدنی است!"
      },
      {
        "index": 8,
        "text": "در آن هنگام که ستارگان محو و تاریک شوند،"
      },
      {
        "index": 9,
        "text": "و (کرات) آسمان از هم بشکافند،"
      },
      {
        "index": 10,
        "text": "و در آن زمان که کوه\u200cها از جا کنده شوند،"
      },
      {
        "index": 11,
        "text": "و در آن هنگام که برای پیامبران (بمنظور ادای شهادت) تعیین وقت شود!"
      },
      {
        "index": 12,
        "text": "(این امر) برای چه روزی به تأخیر افتاده؟"
      },
      {
        "index": 13,
        "text": "برای روز جدایی (حق از باطل)!"
      },
      {
        "index": 14,
        "text": "تو چه می\u200cدانی روز جدایی چیست!"
      },
      {
        "index": 15,
        "text": "وای در آن روز بر تکذیب\u200cکنندگان!"
      },
      {
        "index": 16,
        "text": "آیا ما اقوام (مجرم) نخستین را هلاک نکردیم؟!"
      },
      {
        "index": 17,
        "text": "سپس دیگر (مجرمان) را به دنبال آنها می\u200cفرستیم!"
      },
      {
        "index": 18,
        "text": "(آری) این گونه با مجرمان رفتار می\u200cکنیم!"
      },
      {
        "index": 19,
        "text": "وای در آن روز بر تکذیب\u200cکنندگان!"
      },
      {
        "index": 20,
        "text": "آیا شما را از آبی پست و ناچیز نیافریدیم،"
      },
      {
        "index": 21,
        "text": "سپس آن را در قرارگاهی محفوظ و آماده قرار دادیم،"
      },
      {
        "index": 22,
        "text": "تا مدّتی معیّن؟!"
      },
      {
        "index": 23,
        "text": "ما قدرت بر این کار داشتیم، پس ما قدرتمند خوبی هستیم (و امر معاد برای ما آسان است)!"
      },
      {
        "index": 24,
        "text": "وای در آن روز بر تکذیب\u200cکنندگان!"
      },
      {
        "index": 25,
        "text": "آیا زمین را مرکز اجتماع انسانها قرار ندادیم،"
      },
      {
        "index": 26,
        "text": "هم در حال حیاتشان و هم مرگشان؟!"
      },
      {
        "index": 27,
        "text": "و در آن کوه\u200cهای استوار و بلندی قرار دادیم، و آبی گوارا به شما نوشاندیم!"
      },
      {
        "index": 28,
        "text": "وای در آن روز بر تکذیب\u200cکنندگان!"
      },
      {
        "index": 29,
        "text": "(در آن روز به آنها گفته می\u200cشود:) بی\u200cدرنگ، به سوی همان چیزی که پیوسته آن را تکذیب می\u200cکردید بروید!"
      },
      {
        "index": 30,
        "text": "بروید به سوی سایه سه شاخه (دودهای خفقان\u200cبار و آتش\u200cزا)!"
      },
      {
        "index": 31,
        "text": "سایه\u200cای که نه آرامبخش است و نه از شعله\u200cهای آتش جلوگیری می\u200cکند!"
      },
      {
        "index": 32,
        "text": "شراره\u200cهایی از خود پرتاب می\u200cکند مانند یک کاخ!"
      },
      {
        "index": 33,
        "text": "گویی (در سرعت و کثرت) همچون شتران زردرنگی هستند (که به هر سو پراکنده می\u200cشوند)!"
      },
      {
        "index": 34,
        "text": "وای در آن روز بر تکذیب\u200cکنندگان!"
      },
      {
        "index": 35,
        "text": "امروز روزی است که سخن نمی\u200cگویند (و قادر بر دفاع از خویشتن نیستند)،"
      },
      {
        "index": 36,
        "text": "و به آنها اجازه داده نمی\u200cشود که عذرخواهی کنند!"
      },
      {
        "index": 37,
        "text": "وای در آن روز بر تکذیب\u200cکنندگان!"
      },
      {
        "index": 38,
        "text": "(و به آنها گفته می\u200cشود:) امروز همان روز جدایی (حق از باطل) است که شما و پیشینیان را در آن جمع کرده\u200cایم!"
      },
      {
        "index": 39,
        "text": "اگر چاره\u200cای در برابر من (برای فرار از چنگال مجازات) دارید انجام دهید!"
      },
      {
        "index": 40,
        "text": "وای در آن روز بر تکذیب\u200cکنندگان!"
      },
      {
        "index": 41,
        "text": "(در آن روز) پرهیزگاران در سایه\u200cهای (درختان بهشتی) و در میان چشمه\u200cها قرار دارند،"
      },
      {
        "index": 42,
        "text": "و میوه\u200cهایی از آنچه مایل باشند!"
      },
      {
        "index": 43,
        "text": "بخورید و بنوشید گوارا، اینها در برابر اعمالی است که انجام می\u200cدادید!"
      },
      {
        "index": 44,
        "text": "ما این گونه نیکوکاران را پاداش می\u200cدهیم!"
      },
      {
        "index": 45,
        "text": "وای در آن روز بر تکذیب\u200cکنندگان!"
      },
      {
        "index": 46,
        "text": "(و به مجرمان بگو:) بخورید و بهره گیرید در این مدت کم (از زندگی دنیا، ولی بدانید عذاب الهی در انتظار شماست) چرا که شما مجرمید!"
      },
      {
        "index": 47,
        "text": "وای در آن روز بر تکذیب\u200cکنندگان!"
      },
      {
        "index": 48,
        "text": "و هنگامی که به آنها گفته شود رکوع کنید رکوع نمی\u200cکنند!"
      },
      {
        "index": 49,
        "text": "وای در آن روز بر تکذیب\u200cکنندگان!"
      },
      {
        "index": 50,
        "text": "(و اگر آنها به این قرآن ایمان نمی\u200cآورند) پس به کدام سخن بعد از آن ایمان می\u200cآورند؟!"
      }
    ],
    "index": 77
  },
  {
    "aya": [
      {
        "index": 1,
        "text": "آنها از چه چیز از یکدیگر سؤال می\u200cکنند؟!"
      },
      {
        "index": 2,
        "text": "از خبر بزرگ و پراهمیّت (رستاخیز)!"
      },
      {
        "index": 3,
        "text": "همان خبری که پیوسته در آن اختلاف دارند!"
      },
      {
        "index": 4,
        "text": "چنین نیست که آنها فکر می\u200cکنند، و بزودی می\u200cفهمند!"
      },
      {
        "index": 5,
        "text": "باز هم چنین نیست که آنها می\u200cپندارند، و بزودی می\u200cفهمند (که قیامت حق است)!"
      },
      {
        "index": 6,
        "text": "آیا زمین را محل آرامش (شما) قرار ندادیم؟!"
      },
      {
        "index": 7,
        "text": "و کوه\u200cها را میخهای زمین؟!"
      },
      {
        "index": 8,
        "text": "و شما را بصورت زوجها آفریدیم!"
      },
      {
        "index": 9,
        "text": "و خواب شما را مایه آرامشتان قرار دادیم،"
      },
      {
        "index": 10,
        "text": "و شب را پوششی (برای شما)،"
      },
      {
        "index": 11,
        "text": "و روز را وسیله\u200cای برای زندگی و معاش!"
      },
      {
        "index": 12,
        "text": "و بر فراز شما هفت (آسمان) محکم بنا کردیم!"
      },
      {
        "index": 13,
        "text": "و چراغی روشن و حرارت\u200cبخش آفریدیم!"
      },
      {
        "index": 14,
        "text": "و از ابرهای باران\u200cزا آبی فراوان نازل کردیم،"
      },
      {
        "index": 15,
        "text": "تا بوسیله آن دانه و گیاه بسیار برویانیم،"
      },
      {
        "index": 16,
        "text": "و باغهایی پردرخت!"
      },
      {
        "index": 17,
        "text": "(آری) روز جدایی، میعاد همگان است!"
      },
      {
        "index": 18,
        "text": "روزی که در «صور» دمیده می\u200cشود و شما فوج فوج (به محشر) می\u200cآیید!"
      },
      {
        "index": 19,
        "text": "و آسمان گشوده می\u200cشود و بصورت درهای متعددی درمی\u200cآید!"
      },
      {
        "index": 20,
        "text": "و کوه\u200cها به حرکت درمی\u200cآید و بصورت سرابی می\u200cشود!"
      },
      {
        "index": 21,
        "text": "مسلّماً (در آن روز) جهنّم کمینگاهی است بزرگ،"
      },
      {
        "index": 22,
        "text": "و محل بازگشتی برای طغیانگران!"
      },
      {
        "index": 23,
        "text": "مدّتهای طولانی در آن می\u200cمانند!"
      },
      {
        "index": 24,
        "text": "در آنجا نه چیز خنکی می\u200cچشند و نه نوشیدنی گوارایی،"
      },
      {
        "index": 25,
        "text": "جز آبی سوزان و مایعی از چرک و خون!"
      },
      {
        "index": 26,
        "text": "این مجازاتی است موافق و مناسب (اعمالشان)!"
      },
      {
        "index": 27,
        "text": "چرا که آنها هیچ امیدی به حساب نداشتند،"
      },
      {
        "index": 28,
        "text": "و آیات ما را بکلی تکذیب کردند!"
      },
      {
        "index": 29,
        "text": "و ما همه چیز را شمارش و ثبت کرده\u200cایم!"
      },
      {
        "index": 30,
        "text": "پس بچشید که چیزی جز عذاب بر شما نمی\u200cافزاییم!"
      },
      {
        "index": 31,
        "text": "مسلّماً برای پرهیزگاران نجات و پیروزی بزرگی است:"
      },
      {
        "index": 32,
        "text": "باغهایی سرسبز، و انواع انگورها،"
      },
      {
        "index": 33,
        "text": "و حوریانی بسیار جوان و هم\u200cسن و سال،"
      },
      {
        "index": 34,
        "text": "و جامهایی لبریز و پیاپی (از شراب طهور)!"
      },
      {
        "index": 35,
        "text": "در آنجا نه سخن لغو و بیهوده\u200cای می\u200cشنوند و نه دروغی!"
      },
      {
        "index": 36,
        "text": "این کیفری است از سوی پروردگارت و عطیه\u200cای است کافی!"
      },
      {
        "index": 37,
        "text": "همان پروردگار آسمانها و زمین و آنچه در میان آن دو است، پروردگار رحمان! و (در آن روز) هیچ کس حق ندارد بی اجازه او سخنی بگوید (یا شفاعتی کند)!"
      },
      {
        "index": 38,
        "text": "روزی که «روح» و «ملائکه» در یک صف می\u200cایستند و هیچ یک، جز به اذن خداوند رحمان، سخن نمی\u200cگویند، و (آنگاه که می\u200cگویند) درست می\u200cگویند!"
      },
      {
        "index": 39,
        "text": "آن روز حق است؛ هر کس بخواهد راهی به سوی پروردگارش برمی\u200cگزیند!"
      },
      {
        "index": 40,
        "text": "و ما شما را از عذاب نزدیکی بیم دادیم! این عذاب در روزی خواهد بود که انسان آنچه را از قبل با دستهای خود فرستاده می\u200cبیند، و کافر می\u200cگوید: «ای کاش خاک بودم (و گرفتار عذاب نمی\u200cشدم)!»"
      }
    ],
    "index": 78
  },
  {
    "aya": [
      {
        "index": 1,
        "text": "سوگند به فرشتگانی که (جان مجرمان را بشدّت از بدنهایشان) برمی\u200cکشند،"
      },
      {
        "index": 2,
        "text": "و فرشتگانی که (روح مؤمنان) را با مدارا و نشاط جدا می\u200cسازند،"
      },
      {
        "index": 3,
        "text": "و سوگند به فرشتگانی که (در اجرای فرمان الهی) با سرعت حرکت می\u200cکنند،"
      },
      {
        "index": 4,
        "text": "و سپس بر یکدیگر سبقت می\u200cگیرند،"
      },
      {
        "index": 5,
        "text": "و آنها که امور را تدبیر می\u200cکنند!"
      },
      {
        "index": 6,
        "text": "آن روز که زلزله\u200cهای وحشتناک همه چیز را به لرزه درمی\u200cآورد،"
      },
      {
        "index": 7,
        "text": "و بدنبال آن، حادثه دومین [= صیحه عظیم محشر] رخ می\u200cدهد،"
      },
      {
        "index": 8,
        "text": "دلهایی در آن روز سخت مضطرب است،"
      },
      {
        "index": 9,
        "text": "و چشمهای آنان از شدّت ترس فروافتاده است!"
      },
      {
        "index": 10,
        "text": "(ولی امروز) می\u200cگویند: «آیا ما به زندگی مجدّد بازمی\u200cگردیم؟!"
      },
      {
        "index": 11,
        "text": "آیا هنگامی که استخوانهای پوسیده\u200cای شدیم (ممکن است زنده شویم)؟!»"
      },
      {
        "index": 12,
        "text": "می\u200cگویند: «اگر قیامتی در کار باشد، بازگشتی است زیانبار!»"
      },
      {
        "index": 13,
        "text": "ولی (بدانید) این بازگشت تنها با یک صیحه عظیم است!"
      },
      {
        "index": 14,
        "text": "ناگهان همگی بر عرصه زمین ظاهر می\u200cگردند!"
      },
      {
        "index": 15,
        "text": "آیا داستان موسی به تو رسیده است؟!"
      },
      {
        "index": 16,
        "text": "در آن هنگام که پروردگارش او را در سرزمین مقدّس «طوی» ندا داد (و گفت):"
      },
      {
        "index": 17,
        "text": "به سوی فرعون برو که طغیان کرده است!"
      },
      {
        "index": 18,
        "text": "و به او بگو: «آیا می\u200cخواهی پاکیزه شوی؟!"
      },
      {
        "index": 19,
        "text": "و من تو را به سوی پروردگارت هدایت کنم تا از او بترسی (و گناه نکنی)؟!»"
      },
      {
        "index": 20,
        "text": "سپس موسی بزرگترین معجزه را به او نشان داد!"
      },
      {
        "index": 21,
        "text": "امّا او تکذیب و عصیان کرد!"
      },
      {
        "index": 22,
        "text": "سپس پشت کرد و پیوسته (برای محو آیین حق) تلاش نمود!"
      },
      {
        "index": 23,
        "text": "و ساحران را جمع کرد و مردم را دعوت نمود،"
      },
      {
        "index": 24,
        "text": "و گفت: «من پروردگار برتر شما هستم!»"
      },
      {
        "index": 25,
        "text": "از این رو خداوند او را به عذاب آخرت و دنیا گرفتار ساخت!"
      },
      {
        "index": 26,
        "text": "در این عبرتی است برای کسی که (از خدا) بترسد!"
      },
      {
        "index": 27,
        "text": "آیا آفرینش شما (بعد از مرگ) مشکل\u200cتر است یا آفرینش آسمان که خداوند آن را بنا نهاد؟!"
      },
      {
        "index": 28,
        "text": "سقف آن را برافراشت و آن را منظّم ساخت،"
      },
      {
        "index": 29,
        "text": "و شبش را تاریک و روزش را آشکار نمود!"
      },
      {
        "index": 30,
        "text": "و زمین را بعد از آن گسترش داد،"
      },
      {
        "index": 31,
        "text": "و از آن آب و چراگاهش را بیرون آورد،"
      },
      {
        "index": 32,
        "text": "و کوه\u200cها را ثابت و محکم نمود!"
      },
      {
        "index": 33,
        "text": "همه اینها برای بهره\u200cگیری شما و چهارپایانتان است!"
      },
      {
        "index": 34,
        "text": "هنگامی که آن حادثه بزرگ رخ دهد،"
      },
      {
        "index": 35,
        "text": "در آن روز انسان به یاد کوششهایش می\u200cافتد،"
      },
      {
        "index": 36,
        "text": "و جهنّم برای هر بیننده\u200cای آشکار می\u200cگردد،"
      },
      {
        "index": 37,
        "text": "امّا آن کسی که طغیان کرده،"
      },
      {
        "index": 38,
        "text": "و زندگی دنیا را مقدّم داشته،"
      },
      {
        "index": 39,
        "text": "مسلّماً دوزخ جایگاه اوست!"
      },
      {
        "index": 40,
        "text": "و آن کس که از مقام پروردگارش ترسان باشد و نفس را از هوی بازدارد،"
      },
      {
        "index": 41,
        "text": "قطعاً بهشت جایگاه اوست!"
      },
      {
        "index": 42,
        "text": "و از تو درباره قیامت می\u200cپرسند که در چه زمانی واقع می\u200cشود؟!"
      },
      {
        "index": 43,
        "text": "تو را با یادآوری این سخن چه کار؟!"
      },
      {
        "index": 44,
        "text": "نهایت آن به سوی پروردگار تو است (و هیچ کس جز خدا از زمانش آگاه نیست)!"
      },
      {
        "index": 45,
        "text": "کار تو فقط بیم\u200cدادن کسانی است که از آن می\u200cترسند!"
      },
      {
        "index": 46,
        "text": "آنها در آن روز که قیام قیامت را می\u200cبینند چنین احساس می\u200cکنند که گویی توقّفشان (در دنیا و برزخ) جز شامگاهی یا صبح آن بیشتر نبوده است!"
      }
    ],
    "index": 79
  },
  {
    "aya": [
      {
        "index": 1,
        "text": "چهره در هم کشید و روی برتافت..."
      },
      {
        "index": 2,
        "text": "از اینکه نابینایی به سراغ او آمده بود!"
      },
      {
        "index": 3,
        "text": "تو چه می\u200cدانی شاید او پاکی و تقوا پیشه کند،"
      },
      {
        "index": 4,
        "text": "یا متذکّر گردد و این تذکّر به حال او مفید باشد!"
      },
      {
        "index": 5,
        "text": "امّا آن کس که توانگر است،"
      },
      {
        "index": 6,
        "text": "تو به او روی می\u200cآوری،"
      },
      {
        "index": 7,
        "text": "در حالی که اگر او خود را پاک نسازد، چیزی بر تو نیست!"
      },
      {
        "index": 8,
        "text": "امّا کسی که به سراغ تو می\u200cآید و کوشش می\u200cکند،"
      },
      {
        "index": 9,
        "text": "و از خدا ترسان است،"
      },
      {
        "index": 10,
        "text": "تو از او غافل می\u200cشوی!"
      },
      {
        "index": 11,
        "text": "هرگز چنین نیست که آنها می\u200cپندارند؛ این (قرآن) تذکّر و یادآوری است،"
      },
      {
        "index": 12,
        "text": "و هر کس بخواهد از آن پند می\u200cگیرد!"
      },
      {
        "index": 13,
        "text": "در الواح پرارزشی ثبت است،"
      },
      {
        "index": 14,
        "text": "الواحی والاقدر و پاکیزه،"
      },
      {
        "index": 15,
        "text": "به دست سفیرانی است\u200c"
      },
      {
        "index": 16,
        "text": "والا مقام و فرمانبردار و نیکوکار!"
      },
      {
        "index": 17,
        "text": "مرگ بر این انسان، چقدر کافر و ناسپاس است!"
      },
      {
        "index": 18,
        "text": "(خداوند) او را از چه چیز آفریده است؟!"
      },
      {
        "index": 19,
        "text": "او را از نطفه ناچیزی آفرید، سپس اندازه\u200cگیری کرد و موزون ساخت،"
      },
      {
        "index": 20,
        "text": "سپس راه را برای او آسان کرد،"
      },
      {
        "index": 21,
        "text": "بعد او را میراند و در قبر پنهان نمود،"
      },
      {
        "index": 22,
        "text": "سپس هرگاه بخواهد او را زنده می\u200cکند!"
      },
      {
        "index": 23,
        "text": "چنین نیست که او می\u200cپندارد؛ او هنوز آنچه را (خدا) فرمان داده، اطاعت نکرده است!"
      },
      {
        "index": 24,
        "text": "انسان باید به غذای خویش (و آفرینش آن) بنگرد!"
      },
      {
        "index": 25,
        "text": "ما آب فراوان از آسمان فرو ریختیم،"
      },
      {
        "index": 26,
        "text": "سپس زمین را از هم شکافتیم،"
      },
      {
        "index": 27,
        "text": "و در آن دانه\u200cهای فراوانی رویاندیم،"
      },
      {
        "index": 28,
        "text": "و انگور و سبزی بسیار،"
      },
      {
        "index": 29,
        "text": "و زیتون و نخل فراوان،"
      },
      {
        "index": 30,
        "text": "و باغهای پردرخت،"
      },
      {
        "index": 31,
        "text": "و میوه و چراگاه،"
      },
      {
        "index": 32,
        "text": "تا وسیله\u200cای برای بهره\u200cگیری شما و چهارپایانتان باشد!"
      },
      {
        "index": 33,
        "text": "هنگامی که آن صدای مهیب [= صیحه رستاخیز] بیاید، (کافران در اندوه عمیقی فرومی\u200cروند)!"
      },
      {
        "index": 34,
        "text": "در آن روز که انسان از برادر خود می\u200cگریزد،"
      },
      {
        "index": 35,
        "text": "و از مادر و پدرش،"
      },
      {
        "index": 36,
        "text": "و زن و فرزندانش؛"
      },
      {
        "index": 37,
        "text": "در آن روز هر کدام از آنها وضعی دارد که او را کاملاً به خود مشغول می\u200cسازد!"
      },
      {
        "index": 38,
        "text": "چهره\u200cهائی در آن روز گشاده و نورانی است،"
      },
      {
        "index": 39,
        "text": "خندان و مسرور است؛"
      },
      {
        "index": 40,
        "text": "و صورتهایی در آن روز غبارآلود است،"
      },
      {
        "index": 41,
        "text": "و دود تاریکی آنها را پوشانده است،"
      },
      {
        "index": 42,
        "text": "آنان همان کافران فاجرند!"
      }
    ],
    "index": 80
  },
  {
    "aya": [
      {
        "index": 1,
        "text": "در آن هنگام که خورشید در هم پیچیده شود،"
      },
      {
        "index": 2,
        "text": "و در آن هنگام که ستارگان بی\u200cفروغ شوند،"
      },
      {
        "index": 3,
        "text": "و در آن هنگام که کوه\u200cها به حرکت درآیند،"
      },
      {
        "index": 4,
        "text": "و در آن هنگام که باارزش\u200cترین اموال به دست فراموشی سپرده شود،"
      },
      {
        "index": 5,
        "text": "و در آن هنگام که وحوش جمع شوند،"
      },
      {
        "index": 6,
        "text": "و در آن هنگام که دریاها برافروخته شوند،"
      },
      {
        "index": 7,
        "text": "و در آن هنگام که هر کس با همسان خود قرین گردد،"
      },
      {
        "index": 8,
        "text": "و در آن هنگام که از دختران زنده به گور شده سؤال شود:"
      },
      {
        "index": 9,
        "text": "به کدامین گناه کشته شدند؟!"
      },
      {
        "index": 10,
        "text": "و در آن هنگام که نامه\u200cهای اعمال گشوده شود،"
      },
      {
        "index": 11,
        "text": "و در آن هنگام که پرده از روی آسمان برگرفته شود،"
      },
      {
        "index": 12,
        "text": "و در آن هنگام که دوزخ شعله\u200cور گردد،"
      },
      {
        "index": 13,
        "text": "و در آن هنگام که بهشت نزدیک شود،"
      },
      {
        "index": 14,
        "text": "(آری در آن هنگام) هر کس می\u200cداند چه چیزی را آماده کرده است!"
      },
      {
        "index": 15,
        "text": "سوگند به ستارگانی که بازمی\u200cگردند،"
      },
      {
        "index": 16,
        "text": "حرکت می\u200cکنند و از دیده\u200cها پنهان می\u200cشوند،"
      },
      {
        "index": 17,
        "text": "و قسم به شب، هنگامی که پشت کند و به آخر رسد،"
      },
      {
        "index": 18,
        "text": "و به صبح، هنگامی که تنفّس کند،"
      },
      {
        "index": 19,
        "text": "که این (قرآن) کلام فرستاده بزرگواری است [= جبرئیل امین\u200c]"
      },
      {
        "index": 20,
        "text": "که صاحب قدرت است و نزد (خداوند) صاحب عرش، مقام والائی دارد!"
      },
      {
        "index": 21,
        "text": "در آسمانها مورد اطاعت (فرشتگان) و امین است!"
      },
      {
        "index": 22,
        "text": "و مصاحب شما [= پیامبر] دیوانه نیست!"
      },
      {
        "index": 23,
        "text": "او (جبرئیل) را در اُفق روشن دیده است!"
      },
      {
        "index": 24,
        "text": "و او نسبت به آنچه از طریق وحی دریافت داشته بخل ندارد!"
      },
      {
        "index": 25,
        "text": "این (قرآن) گفته شیطان رجیم نیست!"
      },
      {
        "index": 26,
        "text": "پس به کجا می\u200cروید؟!"
      },
      {
        "index": 27,
        "text": "این قرآن چیزی جز تذکّری برای جهانیان نیست،"
      },
      {
        "index": 28,
        "text": "برای کسی از شما که بخواهد راه مستقیم در پیش گیرد!"
      },
      {
        "index": 29,
        "text": "و شما اراده نمی\u200cکنید مگر اینکه خداوند -پروردگار جهانیان- اراده کند و بخواهد!"
      }
    ],
    "index": 81
  },
  {
    "aya": [
      {
        "index": 1,
        "text": "آن زمان که آسمان [= کرات آسمانی\u200c] از هم شکافته شود،"
      },
      {
        "index": 2,
        "text": "و آن زمان که ستارگان پراکنده شوند و فرو ریزند،"
      },
      {
        "index": 3,
        "text": "و آن زمان که دریاها به هم پیوسته شود،"
      },
      {
        "index": 4,
        "text": "و آن زمان که قبرها زیر و رو گردد (و مردگان خارج شوند)،"
      },
      {
        "index": 5,
        "text": "(در آن زمان) هر کس می\u200cداند آنچه را از پیش فرستاده و آنچه را برای بعد گذاشته است."
      },
      {
        "index": 6,
        "text": "ای انسان! چه چیز تو را در برابر پروردگار کریمت مغرور ساخته است؟!"
      },
      {
        "index": 7,
        "text": "همان خدایی که تو را آفرید و سامان داد و منظّم ساخت،"
      },
      {
        "index": 8,
        "text": "و در هر صورتی که خواست تو را ترکیب نمود."
      },
      {
        "index": 9,
        "text": "(آری) آن گونه که شما می\u200cپندارید نیست؛ بلکه شما روز جزا را منکرید!"
      },
      {
        "index": 10,
        "text": "و بی\u200cشک نگاهبانانی بر شما گمارده شده..."
      },
      {
        "index": 11,
        "text": "والا مقام و نویسنده (اعمال نیک و بد شما)،"
      },
      {
        "index": 12,
        "text": "که می\u200cدانند شما چه می\u200cکنید!"
      },
      {
        "index": 13,
        "text": "به یقین نیکان در نعمتی فراوانند."
      },
      {
        "index": 14,
        "text": "و بدکاران در دوزخند،"
      },
      {
        "index": 15,
        "text": "روز جزا وارد آن می\u200cشوند و می\u200cسوزند،"
      },
      {
        "index": 16,
        "text": "و آنان هرگز از آن غایب و دور نیستند!"
      },
      {
        "index": 17,
        "text": "تو چه می\u200cدانی روز جزا چیست؟!"
      },
      {
        "index": 18,
        "text": "باز چه می\u200cدانی روز جزا چیست؟!"
      },
      {
        "index": 19,
        "text": "روزی است که هیچ کس قادر بر انجام کاری به سود دیگری نیست، و همه امور در آن روز از آن خداست!"
      }
    ],
    "index": 82
  },
  {
    "aya": [
      {
        "index": 1,
        "text": "وای بر کم\u200cفروشان!"
      },
      {
        "index": 2,
        "text": "آنان که وقتی برای خود پیمانه می\u200cکنند، حق خود را بطور کامل می\u200cگیرند؛"
      },
      {
        "index": 3,
        "text": "امّا هنگامی که می\u200cخواهند برای دیگران پیمانه یا وزن کنند، کم می\u200cگذارند!"
      },
      {
        "index": 4,
        "text": "آیا آنها گمان نمی\u200cکنند که برانگیخته می\u200cشوند،"
      },
      {
        "index": 5,
        "text": "در روزی بزرگ؛"
      },
      {
        "index": 6,
        "text": "روزی که مردم در پیشگاه پروردگار جهانیان می\u200cایستند."
      },
      {
        "index": 7,
        "text": "چنین نیست که آنها (درباره قیامت) می\u200cپندارند، به یقین نامه اعمال بدکاران در «سجّین» است!"
      },
      {
        "index": 8,
        "text": "تو چه می\u200cدانی «سجّین» چیست؟"
      },
      {
        "index": 9,
        "text": "نامه\u200cای است رقم زده شده و سرنوشتی است حتمی!"
      },
      {
        "index": 10,
        "text": "وای در آن روز بر تکذیب\u200cکنندگان!"
      },
      {
        "index": 11,
        "text": "همانها که روز جزا را انکار می\u200cکنند."
      },
      {
        "index": 12,
        "text": "تنها کسی آن را انکار می\u200cکند که متجاوز و گنهکار است!"
      },
      {
        "index": 13,
        "text": "(همان کسی که) وقتی آیات ما بر او خوانده می\u200cشود می\u200cگوید: «این افسانه\u200cهای پیشینیان است!»"
      },
      {
        "index": 14,
        "text": "چنین نیست که آنها می\u200cپندارند، بلکه اعمالشان چون زنگاری بر دلهایشان نشسته است!"
      },
      {
        "index": 15,
        "text": "چنین نیست که می\u200cپندارند، بلکه آنها در آن روز از پروردگارشان محجوبند!"
      },
      {
        "index": 16,
        "text": "سپس آنها به یقین وارد دوزخ می\u200cشوند!"
      },
      {
        "index": 17,
        "text": "بعد به آنها گفته می\u200cشود: «این همان چیزی است که آن را انکار می\u200cکردید!»"
      },
      {
        "index": 18,
        "text": "چنان نیست که آنها (درباره معاد) می\u200cپندارند، بلکه نامه اعمال نیکان در «علیّین» است!"
      },
      {
        "index": 19,
        "text": "و تو چه می\u200cدانی «علیّین» چیست!"
      },
      {
        "index": 20,
        "text": "نامه\u200cای است رقم\u200cخورده و سرنوشتی است قطعی،"
      },
      {
        "index": 21,
        "text": "که مقربان شاهد آنند!"
      },
      {
        "index": 22,
        "text": "مسلّماً نیکان در انواع نعمت\u200cاند:"
      },
      {
        "index": 23,
        "text": "بر تختهای زیبای بهشتی تکیه کرده و (به زیباییهای بهشت) می\u200cنگرند!"
      },
      {
        "index": 24,
        "text": "در چهره\u200cهایشان طراوت و نشاط نعمت را می\u200cبینی و می\u200cشناسی!"
      },
      {
        "index": 25,
        "text": "آنها از شراب (طهور) زلال دست\u200cنخورده و سربسته\u200cای سیراب می\u200cشوند!"
      },
      {
        "index": 26,
        "text": "مهری که بر آن نهاده شده از مشک است؛ و در این نعمتهای بهشتی راغبان باید بر یکدیگر پیشی گیرند!"
      },
      {
        "index": 27,
        "text": "این شراب (طهور) آمیخته با «تسنیم» است،"
      },
      {
        "index": 28,
        "text": "همان چشمه\u200cای که مقرّبان از آن می\u200cنوشند."
      },
      {
        "index": 29,
        "text": "بدکاران (در دنیا) پیوسته به مؤمنان می\u200cخندیدند،"
      },
      {
        "index": 30,
        "text": "و هنگامی که از کنارشان می\u200cگذشتند آنان را با اشاره تمسخر می\u200cکردند،"
      },
      {
        "index": 31,
        "text": "و چون به سوی خانواده خود بازمی\u200cگشتند مسرور و خندان بودند،"
      },
      {
        "index": 32,
        "text": "و هنگامی که آنها را می\u200cدیدند می\u200cگفتند: «اینها گمراهانند!»"
      },
      {
        "index": 33,
        "text": "در حالی که هرگز مأمور مراقبت و متکفّل آنان [= مؤمنان\u200c] نبودند!"
      },
      {
        "index": 34,
        "text": "ولی امروز مؤمنان به کفار می\u200cخندند،"
      },
      {
        "index": 35,
        "text": "در حالی که بر تختهای آراسته بهشتی نشسته و (به سرنوشت شوم آنها) می\u200cنگرند!"
      },
      {
        "index": 36,
        "text": "آیا (با این حال) کافران پاداش اعمال خود را گرفتند؟!"
      }
    ],
    "index": 83
  },
  {
    "aya": [
      {
        "index": 1,
        "text": "در آن هنگام که آسمان [= کرات آسمانی\u200c] شکافته شود،"
      },
      {
        "index": 2,
        "text": "و تسلیم فرمان پروردگارش شود -و سزاوار است چنین باشد-"
      },
      {
        "index": 3,
        "text": "و در آن هنگام که زمین گسترده شود،"
      },
      {
        "index": 4,
        "text": "و آنچه در درون دارد بیرون افکنده و خالی شود،"
      },
      {
        "index": 5,
        "text": "و تسلیم فرمان پروردگارش گردد -و شایسته است که چنین باشد-"
      },
      {
        "index": 6,
        "text": "ای انسان! تو با تلاش و رنج بسوی پروردگارت می\u200cروی و او را ملاقات خواهی کرد!"
      },
      {
        "index": 7,
        "text": "پس کسی که نامه اعمالش به دست راستش داده شود،"
      },
      {
        "index": 8,
        "text": "بزودی حساب آسانی برای او می\u200cشود،"
      },
      {
        "index": 9,
        "text": "و خوشحال به اهل و خانواده\u200cاش بازمی\u200cگردد."
      },
      {
        "index": 10,
        "text": "و امّا کسی که نامه اعمالش به پشت سرش داده شود،"
      },
      {
        "index": 11,
        "text": "بزودی فریاد می\u200cزند وای بر من که هلاک شدم!"
      },
      {
        "index": 12,
        "text": "و در شعله\u200cهای سوزان آتش می\u200cسوزد."
      },
      {
        "index": 13,
        "text": "چرا که او در میان خانواده\u200cاش پیوسته (از کفر و گناه خود) مسرور بود!"
      },
      {
        "index": 14,
        "text": "او گمان می\u200cکرد هرگز بازگشت نمی\u200cکند!"
      },
      {
        "index": 15,
        "text": "آری، پروردگارش نسبت به او بینا بود (و اعمالش را برای حساب ثبت کرد)!"
      },
      {
        "index": 16,
        "text": "سوگند به شفق،"
      },
      {
        "index": 17,
        "text": "و سوگند به شب و آنچه را جمع\u200cآوری می\u200cکند،"
      },
      {
        "index": 18,
        "text": "و سوگند به ماه آنگاه که بَدر کامل می\u200cشود،"
      },
      {
        "index": 19,
        "text": "که همه شما پیوسته از حالی به حال دیگر منتقل می\u200cشوید (تا به کمال برسید)."
      },
      {
        "index": 20,
        "text": "پس چرا آنان ایمان نمی\u200cآورند؟!"
      },
      {
        "index": 21,
        "text": "و هنگامی که قرآن بر آنها خوانده می\u200cشود سجده نمی\u200cکنند؟!"
      },
      {
        "index": 22,
        "text": "بلکه کافران پیوسته آیات الهی را انکار می\u200cکنند!"
      },
      {
        "index": 23,
        "text": "و خداوند آنچه را در دل پنهان می\u200cدارند بخوبی می\u200cداند!"
      },
      {
        "index": 24,
        "text": "پس آنها را به عذابی دردناک بشارت ده!"
      },
      {
        "index": 25,
        "text": "مگر کسانی که ایمان آورده و اعمال صالح انجام داده\u200cاند، که برای آنان پاداشی است قطع\u200cنشدنی!"
      }
    ],
    "index": 84
  },
  {
    "aya": [
      {
        "index": 1,
        "text": "سوگند به آسمان که دارای برجهای بسیار است،"
      },
      {
        "index": 2,
        "text": "و سوگند به آن روز موعود،"
      },
      {
        "index": 3,
        "text": "و سوگند به «شاهد» و «مشهود»! [«شاهد»: پیامبر و گواهان اعمال، و «مشهود»: اعمال امّت است\u200c]"
      },
      {
        "index": 4,
        "text": "مرگ بر شکنجه\u200cگران صاحب گودال (آتش)،"
      },
      {
        "index": 5,
        "text": "آتشی عظیم و شعله\u200cور!"
      },
      {
        "index": 6,
        "text": "هنگامی که در کنار آن نشسته بودند،"
      },
      {
        "index": 7,
        "text": "و آنچه را با مؤمنان انجام می\u200cدادند (با خونسردی و قساوت) تماشا می\u200cکردند!"
      },
      {
        "index": 8,
        "text": "آنها هیچ ایرادی بر مؤمنان نداشتند جز اینکه به خداوند عزیز و حمید ایمان آورده بودند؛"
      },
      {
        "index": 9,
        "text": "همان کسی که حکومت آسمانها و زمین از آن اوست و خداوند بر همه چیز گواه است!"
      },
      {
        "index": 10,
        "text": "کسانی که مردان و زنان باایمان را شکنجه دادند سپس توبه نکردند، برای آنها عذاب دوزخ و عذاب آتش سوزان است!"
      },
      {
        "index": 11,
        "text": "و برای کسانی که ایمان آوردند و اعمال شایسته انجام دادند، باغهایی از بهشت است که نهرها زیر درختانش جاری است؛ و این نجات و پیروزی بزرگ است!"
      },
      {
        "index": 12,
        "text": "گرفتن قهرآمیز و مجازات پروردگارت به یقین بسیار شدید است!"
      },
      {
        "index": 13,
        "text": "اوست که آفرینش را آغاز می\u200cکند و بازمی\u200cگرداند،"
      },
      {
        "index": 14,
        "text": "و او آمرزنده و دوستدار (مؤمنان) است،"
      },
      {
        "index": 15,
        "text": "صاحب عرش و دارای مجد و عظمت است،"
      },
      {
        "index": 16,
        "text": "و آنچه را می\u200cخواهد انجام می\u200cدهد!"
      },
      {
        "index": 17,
        "text": "آیا داستان لشکرها به تو رسیده است،"
      },
      {
        "index": 18,
        "text": "لشکریان فرعون و ثمود؟!"
      },
      {
        "index": 19,
        "text": "ولی کافران پیوسته در تکذیب حقند،"
      },
      {
        "index": 20,
        "text": "و خداوند به همه آنها احاطه دارد!"
      },
      {
        "index": 21,
        "text": "(این آیات، سحر و دروغ نیست،) بلکه قرآن باعظمت است..."
      },
      {
        "index": 22,
        "text": "که در لوح محفوظ جای دارد!"
      }
    ],
    "index": 85
  },
  {
    "aya": [
      {
        "index": 1,
        "text": "سوگند به آسمان و کوبنده شب!"
      },
      {
        "index": 2,
        "text": "و تو نمی\u200cدانی کوبنده شب چیست!"
      },
      {
        "index": 3,
        "text": "همان ستاره درخشان و شکافنده تاریکیهاست!"
      },
      {
        "index": 4,
        "text": "(به این آیت بزرگ الهی سوگند) که هر کس مراقب و محافظی دارد!"
      },
      {
        "index": 5,
        "text": "انسان باید بنگرد که از چه چیز آفریده شده است!"
      },
      {
        "index": 6,
        "text": "از یک آب جهنده آفریده شده است،"
      },
      {
        "index": 7,
        "text": "آبی که از میان پشت و سینه\u200cها خارج می\u200cشود!"
      },
      {
        "index": 8,
        "text": "مسلّماً او [= خدائی که انسان را از چنین چیز پستی آفرید] می\u200cتواند او را بازگرداند!"
      },
      {
        "index": 9,
        "text": "در آن روز که اسرار نهان (انسان) آشکار میشود،"
      },
      {
        "index": 10,
        "text": "و برای او هیچ نیرو و یاوری نیست!"
      },
      {
        "index": 11,
        "text": "سوگند به آسمان پرباران،"
      },
      {
        "index": 12,
        "text": "و سوگند به زمین پرشکاف (که گیاهان از آن سر برمی\u200cآورند)،"
      },
      {
        "index": 13,
        "text": "که این (قرآن) سخنی است که حقّ را از باطل جدا می\u200cکند،"
      },
      {
        "index": 14,
        "text": "و هرگز شوخی نیست!"
      },
      {
        "index": 15,
        "text": "آنها پیوسته حیله می\u200cکنند،"
      },
      {
        "index": 16,
        "text": "و من هم در برابر آنها چاره می\u200cکنم!"
      },
      {
        "index": 17,
        "text": "حال که چنین است کافران را (فقط) اندکی مهلت ده (تا سزای اعمالشان را ببینند)!"
      }
    ],
    "index": 86
  },
  {
    "aya": [
      {
        "index": 1,
        "text": "منزّه شمار نام پروردگار بلندمرتبه\u200cات را!"
      },
      {
        "index": 2,
        "text": "همان خداوندی که آفرید و منظم کرد،"
      },
      {
        "index": 3,
        "text": "و همان که اندازه\u200cگیری کرد و هدایت نمود،"
      },
      {
        "index": 4,
        "text": "و آن کس را که چراگاه را به وجود آورد،"
      },
      {
        "index": 5,
        "text": "سپس آن را خشک و تیره قرار داد!"
      },
      {
        "index": 6,
        "text": "ما بزودی (قرآن را) بر تو می\u200cخوانیم و هرگز فراموش نخواهی کرد،"
      },
      {
        "index": 7,
        "text": "مگر آنچه را خدا بخواهد، که او آشکار و نهان را می\u200cداند!"
      },
      {
        "index": 8,
        "text": "و ما تو را برای انجام هر کار خیر آماده می\u200cکنیم!"
      },
      {
        "index": 9,
        "text": "پس تذکّر ده اگر تذکّر مفید باشد!"
      },
      {
        "index": 10,
        "text": "و بزودی کسی که از خدا می\u200cترسد متذکّر می\u200cشود."
      },
      {
        "index": 11,
        "text": "امّا بدبخت\u200cترین افراد از آن دوری می\u200cگزیند،"
      },
      {
        "index": 12,
        "text": "همان کسی که در آتش بزرگ وارد می\u200cشود،"
      },
      {
        "index": 13,
        "text": "سپس در آن آتش نه می\u200cمیرد و نه زنده می\u200cشود!"
      },
      {
        "index": 14,
        "text": "به یقین کسی که پاکی جست (و خود را تزکیه کرد)، رستگار شد."
      },
      {
        "index": 15,
        "text": "و (آن که) نام پروردگارش را یاد کرد سپس نماز خواند!"
      },
      {
        "index": 16,
        "text": "ولی شما زندگی دنیا را مقدم می\u200cدارید،"
      },
      {
        "index": 17,
        "text": "در حالی که آخرت بهتر و پایدارتر است!"
      },
      {
        "index": 18,
        "text": "این دستورها در کتب آسمانی پیشین (نیز) آمده است،"
      },
      {
        "index": 19,
        "text": "در کتب ابراهیم و موسی."
      }
    ],
    "index": 87
  },
  {
    "aya": [
      {
        "index": 1,
        "text": "آیا داستان غاشیه [= روز قیامت که حوادث وحشتناکش همه را می\u200cپوشاند] به تو رسیده است؟!"
      },
      {
        "index": 2,
        "text": "چهره\u200cهایی در آن روز خاشع و ذلّت\u200cبارند،"
      },
      {
        "index": 3,
        "text": "آنها که پیوسته عمل کرده و خسته شده\u200cاند (و نتیجه\u200cای عایدشان نشده است)،"
      },
      {
        "index": 4,
        "text": "و در آتش سوزان وارد می\u200cگردند؛"
      },
      {
        "index": 5,
        "text": "از چشمه\u200cای بسیار داغ به آنان می\u200cنوشانند؛"
      },
      {
        "index": 6,
        "text": "غذائی جز از ضَریع [= خار خشک تلخ و بدبو] ندارند؛"
      },
      {
        "index": 7,
        "text": "غذایی که نه آنها را فربه می\u200cکند و نه از گرسنگی می\u200cرهاند!"
      },
      {
        "index": 8,
        "text": "چهره\u200cهایی در آن روز شاداب و باطراوتند،"
      },
      {
        "index": 9,
        "text": "و از سعی و تلاش خود خشنودند،"
      },
      {
        "index": 10,
        "text": "در بهشتی عالی جای دارند،"
      },
      {
        "index": 11,
        "text": "که در آن هیچ سخن لغو و بیهوده\u200cای نمی\u200cشنوند!"
      },
      {
        "index": 12,
        "text": "در آن چشمه\u200cای جاری است،"
      },
      {
        "index": 13,
        "text": "در آن تختهای زیبای بلندی است،"
      },
      {
        "index": 14,
        "text": "و قدحهایی (که در کنار این چشمه) نهاده،"
      },
      {
        "index": 15,
        "text": "و بالشها و پشتیهای صف\u200cداده شده،"
      },
      {
        "index": 16,
        "text": "و فرشهای فاخر گسترده!"
      },
      {
        "index": 17,
        "text": "آیا آنان به شتر نمی\u200cنگرند که چگونه آفریده شده است؟!"
      },
      {
        "index": 18,
        "text": "و به آسمان نگاه نمی\u200cکنند که چگونه برافراشته شده؟!"
      },
      {
        "index": 19,
        "text": "و به کوه\u200cها که چگونه در جای خود نصب گردیده!"
      },
      {
        "index": 20,
        "text": "و به زمین که چگونه گسترده و هموار گشته است؟!"
      },
      {
        "index": 21,
        "text": "پس تذکّر ده که تو فقط تذکّر دهنده\u200cای!"
      },
      {
        "index": 22,
        "text": "تو سلطه\u200cگر بر آنان نیستی که (بر ایمان) مجبورشان کنی،"
      },
      {
        "index": 23,
        "text": "مگر کسی که پشت کند و کافر شود،"
      },
      {
        "index": 24,
        "text": "که خداوند او را به عذاب بزرگ مجازات می\u200cکند!"
      },
      {
        "index": 25,
        "text": "به یقین بازگشت (همه) آنان به سوی ماست،"
      },
      {
        "index": 26,
        "text": "و مسلّماً حسابشان (نیز) با ماست!"
      }
    ],
    "index": 88
  },
  {
    "aya": [
      {
        "index": 1,
        "text": "به سپیده دم سوگند،"
      },
      {
        "index": 2,
        "text": "و به شبهای دهگانه،"
      },
      {
        "index": 3,
        "text": "و به زوج و فرد،"
      },
      {
        "index": 4,
        "text": "و به شب، هنگامی که (به سوی روشنایی روز) حرکت می\u200cکند سوگند (که پروردگارت در کمین ظالمان است)!"
      },
      {
        "index": 5,
        "text": "آیا در آنچه گفته شد، سوگند مهمّی برای صاحبان خرد نیست؟!"
      },
      {
        "index": 6,
        "text": "آیا ندیدی پروردگارت با قوم «عاد» چه کرد؟!"
      },
      {
        "index": 7,
        "text": "و با آن شهر «اِرَم» باعظمت،"
      },
      {
        "index": 8,
        "text": "همان شهری که مانندش در شهرها آفریده نشده بود!"
      },
      {
        "index": 9,
        "text": "و قوم «ثمود» که صخره\u200cهای عظیم را از (کنار) درّه می\u200cبریدند (و از آن خانه و کاخ می\u200cساختند)!"
      },
      {
        "index": 10,
        "text": "و فرعونی که قدرتمند و شکنجه\u200cگر بود،"
      },
      {
        "index": 11,
        "text": "همان اقوامی که در شهرها طغیان کردند،"
      },
      {
        "index": 12,
        "text": "و فساد فراوان در آنها به بار آوردند؛"
      },
      {
        "index": 13,
        "text": "به همین سبب خداوند تازیانه عذاب را بر آنان فرو ریخت!"
      },
      {
        "index": 14,
        "text": "به یقین پروردگار تو در کمینگاه (ستمگران) است!"
      },
      {
        "index": 15,
        "text": "امّا انسان هنگامی که پروردگارش او را برای آزمایش، اکرام می\u200cکند و نعمت می\u200cبخشد (مغرور می\u200cشود و) می\u200cگوید: «پروردگارم مرا گرامی داشته است!»"
      },
      {
        "index": 16,
        "text": "و امّا هنگامی که برای امتحان، روزیش را بر او تنگ می\u200cگیرد (مأیوس می\u200cشود و) می\u200cگوید: «پروردگارم مرا خوار کرده است!»"
      },
      {
        "index": 17,
        "text": "چنان نیست که شما می\u200cپندارید؛ شما یتیمان را گرامی نمی\u200cدارید،"
      },
      {
        "index": 18,
        "text": "و یکدیگر را بر اطعام مستمندان تشویق نمی\u200cکنید،"
      },
      {
        "index": 19,
        "text": "و میراث را (از راه مشروع و نامشروع) جمع کرده می\u200cخورید،"
      },
      {
        "index": 20,
        "text": "و مال و ثروت را بسیار دوست دارید (و بخاطر آن گناهان زیادی مرتکب می\u200cشوید)!"
      },
      {
        "index": 21,
        "text": "چنان نیست که آنها می\u200cپندارند! در آن هنگام که زمین سخت در هم کوبیده شود،"
      },
      {
        "index": 22,
        "text": "و فرمان پروردگارت فرا رسد و فرشتگان صف در صف حاضر شوند،"
      },
      {
        "index": 23,
        "text": "و در آن روز جهنم را حاضر می\u200cکنند؛ (آری) در آن روز انسان متذکّر می\u200cشود؛ امّا این تذکّر چه سودی برای او دارد؟!"
      },
      {
        "index": 24,
        "text": "می\u200cگوید: «ای کاش برای (این) زندگیم چیزی از پیش فرستاده بودم!»"
      },
      {
        "index": 25,
        "text": "در آن روز هیچ کس همانند او [= خدا] عذاب نمی\u200cکند،"
      },
      {
        "index": 26,
        "text": "و هیچ کس همچون او کسی را به بند نمی\u200cکشد!"
      },
      {
        "index": 27,
        "text": "تو ای روح آرام\u200cیافته!"
      },
      {
        "index": 28,
        "text": "به سوی پروردگارت بازگرد در حالی که هم تو از او خشنودی و هم او از تو خشنود است،"
      },
      {
        "index": 29,
        "text": "پس در سلک بندگانم درآی،"
      },
      {
        "index": 30,
        "text": "و در بهشتم وارد شو!"
      }
    ],
    "index": 89
  },
  {
    "aya": [
      {
        "index": 1,
        "text": "قسم به این شهر مقدّس [= مکّه\u200c]،"
      },
      {
        "index": 2,
        "text": "شهری که تو در آن ساکنی،"
      },
      {
        "index": 3,
        "text": "و قسم به پدر و فرزندش [= ابراهیم خلیل و فرزندش اسماعیل ذبیح\u200c]،"
      },
      {
        "index": 4,
        "text": "که ما انسان را در رنج آفریدیم (و زندگی او پر از رنجهاست)!"
      },
      {
        "index": 5,
        "text": "آیا او گمان می\u200cکند که هیچ کس نمی\u200cتواند بر او دست یابد؟!"
      },
      {
        "index": 6,
        "text": "می\u200cگوید: «مال زیادی را (در کارهای خیر) نابود کرده\u200cام!»"
      },
      {
        "index": 7,
        "text": "آیا (انسان) گمان می\u200cکند هیچ کس او را ندیده (که عمل خیری انجام نداده) است؟!"
      },
      {
        "index": 8,
        "text": "آیا برای او دو چشم قرار ندادیم،"
      },
      {
        "index": 9,
        "text": "و یک زبان و دو لب؟!"
      },
      {
        "index": 10,
        "text": "و او را به راه خیر و شرّ هدایت کردیم!"
      },
      {
        "index": 11,
        "text": "ولی او از آن گردنه مهمّ نگذشت!"
      },
      {
        "index": 12,
        "text": "و تو نمی\u200cدانی آن گردنه چیست!"
      },
      {
        "index": 13,
        "text": "آزادکردن برده\u200cای،"
      },
      {
        "index": 14,
        "text": "یا غذا دادن در روز گرسنگی..."
      },
      {
        "index": 15,
        "text": "یتیمی از خویشاوندان،"
      },
      {
        "index": 16,
        "text": "یا مستمندی خاک\u200cنشین را،"
      },
      {
        "index": 17,
        "text": "سپس از کسانی باشد که ایمان آورده و یکدیگر را به شکیبایی و رحمت توصیه می\u200cکنند!"
      },
      {
        "index": 18,
        "text": "آنها «اصحاب الیمین» اند (که نامه اعمالشان را به دست راستشان می\u200cدهند)!"
      },
      {
        "index": 19,
        "text": "و کسانی که آیات ما را انکار کرده\u200cاند افرادی شومند (که نامه اعمالشان به دست چپشان داده می\u200cشود)."
      },
      {
        "index": 20,
        "text": "بر آنها آتشی است فروبسته (که راه فراری از آن نیست)!"
      }
    ],
    "index": 90
  },
  {
    "aya": [
      {
        "index": 1,
        "text": "به خورشید و گسترش نور آن سوگند،"
      },
      {
        "index": 2,
        "text": "و به ماه هنگامی که بعد از آن درآید،"
      },
      {
        "index": 3,
        "text": "و به روز هنگامی که صفحه زمین را روشن سازد،"
      },
      {
        "index": 4,
        "text": "و به شب آن هنگام که زمین را بپوشاند،"
      },
      {
        "index": 5,
        "text": "و قسم به آسمان و کسی که آسمان را بنا کرده،"
      },
      {
        "index": 6,
        "text": "و به زمین و کسی که آن را گسترانیده،"
      },
      {
        "index": 7,
        "text": "و قسم به جان آدمی و آن کس که آن را (آفریده و) منظّم ساخته،"
      },
      {
        "index": 8,
        "text": "سپس فجور و تقوا (شرّ و خیرش) را به او الهام کرده است،"
      },
      {
        "index": 9,
        "text": "که هر کس نفس خود را پاک و تزکیه کرده، رستگار شده؛"
      },
      {
        "index": 10,
        "text": "و آن کس که نفس خویش را با معصیت و گناه آلوده ساخته، نومید و محروم گشته است!"
      },
      {
        "index": 11,
        "text": "قوم «ثمود» بر اثر طغیان، (پیامبرشان را) تکذیب کردند،"
      },
      {
        "index": 12,
        "text": "آنگاه که شقی\u200cترین آنها بپاخاست،"
      },
      {
        "index": 13,
        "text": "و فرستاده الهی [= صالح\u200c] به آنان گفت: «ناقه خدا [= همان شتری که معجزه الهی بود] را با آبشخورش واگذارید (و مزاحم آن نشوید)!»"
      },
      {
        "index": 14,
        "text": "ولی آنها او را تکذیب و ناقه را پی کردند (و به هلاکت رساندند)؛ از این رو پروردگارشان آنها (و سرزمینشان) را بخاطر گناهانشان در هم کوبید و با خاک یکسان و صاف کرد!"
      },
      {
        "index": 15,
        "text": "و او هرگز از فرجام این کار [= مجازات ستمگران\u200c] بیم ندارد!"
      }
    ],
    "index": 91
  },
  {
    "aya": [
      {
        "index": 1,
        "text": "قسم به شب در آن هنگام که (جهان را) بپوشاند،"
      },
      {
        "index": 2,
        "text": "و قسم به روز هنگامی که تجلّی کند،"
      },
      {
        "index": 3,
        "text": "و قسم به آن کس که جنس مذکّر و مؤنّث را آفرید،"
      },
      {
        "index": 4,
        "text": "که سعی و تلاش شما مختلف است:"
      },
      {
        "index": 5,
        "text": "امّا آن کس که (در راه خدا) انفاق کند و پرهیزگاری پیش گیرد،"
      },
      {
        "index": 6,
        "text": "و جزای نیک (الهی) را تصدیق کند،"
      },
      {
        "index": 7,
        "text": "ما او را در مسیر آسانی قرار می\u200cدهیم!"
      },
      {
        "index": 8,
        "text": "امّا کسی که بخل ورزد و (از این راه) بی\u200cنیازی طلبد،"
      },
      {
        "index": 9,
        "text": "و پاداش نیک (الهی) را انکار کند،"
      },
      {
        "index": 10,
        "text": "بزودی او را در مسیر دشواری قرار می\u200cدهیم؛"
      },
      {
        "index": 11,
        "text": "و در آن هنگام که (در جهنّم) سقوط می\u200cکند، اموالش به حال او سودی نخواهد داشت!"
      },
      {
        "index": 12,
        "text": "به یقین هدایت کردن بر ماست،"
      },
      {
        "index": 13,
        "text": "و آخرت و دنیا از آن ماست،"
      },
      {
        "index": 14,
        "text": "و من شما را از آتشی که زبانه می\u200cکشد بیم می\u200cدهم،"
      },
      {
        "index": 15,
        "text": "کسی جز بدبخت\u200cترین مردم وارد آن نمی\u200cشود؛"
      },
      {
        "index": 16,
        "text": "همان کس که (آیات خدا را) تکذیب کرد و به آن پشت نمود!"
      },
      {
        "index": 17,
        "text": "و بزودی با تقواترین مردم از آن دور داشته می\u200cشود،"
      },
      {
        "index": 18,
        "text": "همان کس که مال خود را (در راه خدا) می\u200cبخشد تا پاک شود."
      },
      {
        "index": 19,
        "text": "و هیچ کس را نزد او حق نعمتی نیست تا بخواهد (به این وسیله) او را جزا دهد،"
      },
      {
        "index": 20,
        "text": "بلکه تنها هدفش جلب رضای پروردگار بزرگ اوست؛"
      },
      {
        "index": 21,
        "text": "و بزودی راضی و خشنود می\u200cشود!"
      }
    ],
    "index": 92
  },
  {
    "aya": [
      {
        "index": 1,
        "text": "قسم به روز در آن هنگام که آفتاب برآید (و همه جا را فراگیرد)،"
      },
      {
        "index": 2,
        "text": "و سوگند به شب در آن هنگام که آرام گیرد،"
      },
      {
        "index": 3,
        "text": "که خداوند هرگز تو را وانگذاشته و مورد خشم قرار نداده است!"
      },
      {
        "index": 4,
        "text": "و مسلّماً آخرت برای تو از دنیا بهتر است!"
      },
      {
        "index": 5,
        "text": "و بزودی پروردگارت آنقدر به تو عطا خواهد کرد که خشنود شوی!"
      },
      {
        "index": 6,
        "text": "آیا او تو را یتیم نیافت و پناه داد؟!"
      },
      {
        "index": 7,
        "text": "و تو را گمشده یافت و هدایت کرد،"
      },
      {
        "index": 8,
        "text": "و تو را فقیر یافت و بی\u200cنیاز نمود،"
      },
      {
        "index": 9,
        "text": "حال که چنین است یتیم را تحقیر مکن،"
      },
      {
        "index": 10,
        "text": "و سؤال\u200cکننده را از خود مران،"
      },
      {
        "index": 11,
        "text": "و نعمتهای پروردگارت را بازگو کن!"
      }
    ],
    "index": 93
  },
  {
    "aya": [
      {
        "index": 1,
        "text": "آیا ما سینه تو را گشاده نساختیم،"
      },
      {
        "index": 2,
        "text": "و بار سنگین تو را از تو برنداشتیم؟!"
      },
      {
        "index": 3,
        "text": "همان باری که سخت بر پشت تو سنگینی می\u200cکرد!"
      },
      {
        "index": 4,
        "text": "و آوازه تو را بلند ساختیم!"
      },
      {
        "index": 5,
        "text": "به یقین با (هر) سختی آسانی است!"
      },
      {
        "index": 6,
        "text": "(آری) مسلّماً با (هر) سختی آسانی است،"
      },
      {
        "index": 7,
        "text": "پس هنگامی که از کار مهمّی فارغ می\u200cشوی به مهم دیگری پرداز،"
      },
      {
        "index": 8,
        "text": "و به سوی پروردگارت توجّه کن!"
      }
    ],
    "index": 94
  },
  {
    "aya": [
      {
        "index": 1,
        "text": "قسم به انجیر و زیتون [یا: قسم به سرزمین شام و بیت المقدّس\u200c]،"
      },
      {
        "index": 2,
        "text": "و سوگند به «طور سینین»،"
      },
      {
        "index": 3,
        "text": "و قسم به این شهر امن [= مکّه\u200c]،"
      },
      {
        "index": 4,
        "text": "که ما انسان را در بهترین صورت و نظام آفریدیم،"
      },
      {
        "index": 5,
        "text": "سپس او را به پایین\u200cترین مرحله بازگرداندیم،"
      },
      {
        "index": 6,
        "text": "مگر کسانی که ایمان آورده و اعمال صالح انجام داده\u200cاند که برای آنها پاداشی تمام\u200cنشدنی است!"
      },
      {
        "index": 7,
        "text": "پس چه چیز سبب می\u200cشود که بعد از این همه (دلایل روشن) روز جزا را انکار کنی؟!"
      },
      {
        "index": 8,
        "text": "آیا خداوند بهترین حکم\u200cکنندگان نیست؟!"
      }
    ],
    "index": 95
  },
  {
    "aya": [
      {
        "index": 1,
        "text": "بخوان به نام پروردگارت که (جهان را) آفرید،"
      },
      {
        "index": 2,
        "text": "همان کس که انسان را از خون بسته\u200cای خلق کرد!"
      },
      {
        "index": 3,
        "text": "بخوان که پروردگارت (از همه) بزرگوارتر است،"
      },
      {
        "index": 4,
        "text": "همان کسی که بوسیله قلم تعلیم نمود،"
      },
      {
        "index": 5,
        "text": "و به انسان آنچه را نمی\u200cدانست یاد داد!"
      },
      {
        "index": 6,
        "text": "چنین نیست (که شما می\u200cپندارید) به یقین انسان طغیان می\u200cکند،"
      },
      {
        "index": 7,
        "text": "از اینکه خود را بی\u200cنیاز ببیند!"
      },
      {
        "index": 8,
        "text": "و به یقین بازگشت (همه) به سوی پروردگار تو است!"
      },
      {
        "index": 9,
        "text": "به من خبر ده آیا کسی که نهی می\u200cکند،"
      },
      {
        "index": 10,
        "text": "بنده\u200cای را به هنگامی که نماز می\u200cخواند (آیا مستحق عذاب الهی نیست)؟!"
      },
      {
        "index": 11,
        "text": "به من خبر ده اگر این بنده به راه هدایت باشد،"
      },
      {
        "index": 12,
        "text": "یا مردم را به تقوا فرمان دهد (آیا نهی کردن او سزاوار است)؟!"
      },
      {
        "index": 13,
        "text": "به من خبر ده اگر (این طغیانگر) حق را انکار کند و به آن پشت نماید (آیا مستحق مجازات الهی نیست)؟!"
      },
      {
        "index": 14,
        "text": "آیا او ندانست که خداوند (همه اعمالش را) می\u200cبیند؟!"
      },
      {
        "index": 15,
        "text": "چنان نیست که او خیال می\u200cکند، اگر دست از کار خود برندارد، ناصیه\u200cاش [= موی پیش سرش\u200c] را گرفته (و به سوی عذاب می\u200cکشانیم)،"
      },
      {
        "index": 16,
        "text": "همان ناصیه دروغگوی خطاکار را!"
      },
      {
        "index": 17,
        "text": "سپس هر که را می\u200cخواهد صدا بزند (تا یاریش کند)!"
      },
      {
        "index": 18,
        "text": "ما هم بزودی مأموران دوزخ را صدا می\u200cزنیم (تا او را به دوزخ افکنند)!"
      },
      {
        "index": 19,
        "text": "چنان نیست (که آن طغیانگر می\u200cپندارد)؛ هرگز او را اطاعت مکن، و سجده نما و (به خدا) تقرّب جوی!"
      }
    ],
    "index": 96
  },
  {
    "aya": [
      {
        "index": 1,
        "text": "ما آن [= قرآن\u200c] را در شب قدر نازل کردیم!"
      },
      {
        "index": 2,
        "text": "و تو چه می\u200cدانی شب قدر چیست؟!"
      },
      {
        "index": 3,
        "text": "شب قدر بهتر از هزار ماه است!"
      },
      {
        "index": 4,
        "text": "فرشتگان و «روح» در آن شب به اذن پروردگارشان برای (تقدیر) هر کاری نازل می\u200cشوند."
      },
      {
        "index": 5,
        "text": "شبی است سرشار از سلامت (و برکت و رحمت) تا طلوع سپیده!"
      }
    ],
    "index": 97
  },
  {
    "aya": [
      {
        "index": 1,
        "text": "کافران از اهل کتاب و مشرکان (می\u200cگفتند:) دست از آیین خود برنمی\u200cدارند تا دلیل روشنی برای آنها بیاید،"
      },
      {
        "index": 2,
        "text": "پیامبری از سوی خدا (بیاید) که صحیفه\u200cهای پاکی را (بر آنها) بخواند،"
      },
      {
        "index": 3,
        "text": "و در آن نوشته\u200cهای صحیح و پرارزشی باشد! (ولی هنگامی که آمد ایمان نیاوردند، مانند اهل کتاب)."
      },
      {
        "index": 4,
        "text": "اهل کتاب (نیز در دین خدا) اختلاف نکردند مگر بعد از آنکه دلیل روشن برای آنان آمد!"
      },
      {
        "index": 5,
        "text": "و به آنها دستوری داده نشده بود جز اینکه خدا را بپرستند در حالی که دین خود را برای او خالص کنند و از شرک به توحید بازگردند، نماز را برپا دارند و زکات را بپردازند؛ و این است آیین مستقیم و پایدار!"
      },
      {
        "index": 6,
        "text": "کافران از اهل کتاب و مشرکان در آتش دوزخند، جاودانه در آن می\u200cمانند؛ آنها بدترین مخلوقاتند!"
      },
      {
        "index": 7,
        "text": "(امّا) کسانی که ایمان آوردند و اعمال صالح انجام دادند، بهترین مخلوقات (خدا) یند!"
      },
      {
        "index": 8,
        "text": "پاداش آنها نزد پروردگارشان باغهای بهشت جاویدان است که نهرها از زیر درختانش جاری است؛ همیشه در آن می\u200cمانند! (هم) خدا از آنها خشنود است و (هم) آنها از خدا خشنودند؛ و این (مقام والا) برای کسی است که از پروردگارش بترسد!"
      }
    ],
    "index": 98
  },
  {
    "aya": [
      {
        "index": 1,
        "text": "هنگامی که زمین شدیداً به لرزه درآید،"
      },
      {
        "index": 2,
        "text": "و زمین بارهای سنگینش را خارج سازد!"
      },
      {
        "index": 3,
        "text": "و انسان می\u200cگوید: «زمین را چه می\u200cشود (که این گونه می\u200cلرزد)؟!»"
      },
      {
        "index": 4,
        "text": "در آن روز زمین تمام خبرهایش را بازگو می\u200cکند؛"
      },
      {
        "index": 5,
        "text": "چرا که پروردگارت به او وحی کرده است!"
      },
      {
        "index": 6,
        "text": "در آن روز مردم بصورت گروه\u200cهای پراکنده (از قبرها) خارج می\u200cشوند تا اعمالشان به آنها نشان داده شود!"
      },
      {
        "index": 7,
        "text": "پس هر کس هموزن ذرّه\u200cای کار خیر انجام دهد آن را می\u200cبیند!"
      },
      {
        "index": 8,
        "text": "و هر کس هموزن ذرّه\u200cای کار بد کرده آن را می\u200cبیند!"
      }
    ],
    "index": 99
  },
  {
    "aya": [
      {
        "index": 1,
        "text": "سوگند به اسبان دونده (مجاهدان) در حالی که نفس\u200cزنان به پیش می\u200cرفتند،"
      },
      {
        "index": 2,
        "text": "و سوگند به افروزندگان جرقه آتش (در برخورد سمهایشان با سنگهای بیابان)،"
      },
      {
        "index": 3,
        "text": "و سوگند به هجوم آوران سپیده دم\u200c"
      },
      {
        "index": 4,
        "text": "که گرد و غبار به هر سو پراکندند،"
      },
      {
        "index": 5,
        "text": "و (ناگهان) در میان دشمن ظاهر شدند،"
      },
      {
        "index": 6,
        "text": "که انسان در برابر نعمتهای پروردگارش بسیار ناسپاس و بخیل است؛"
      },
      {
        "index": 7,
        "text": "و او خود (نیز) بر این معنی گواه است!"
      },
      {
        "index": 8,
        "text": "و او علاقه شدید به مال دارد!"
      },
      {
        "index": 9,
        "text": "آیا نمی\u200cداند در آن روز که تمام کسانی که در قبرها هستند برانگیخته می\u200cشوند،"
      },
      {
        "index": 10,
        "text": "و آنچه در درون سینه\u200cهاست آشکار می\u200cگردد،"
      },
      {
        "index": 11,
        "text": "در آن روز پروردگارشان از آنها کاملاً باخبر است!"
      }
    ],
    "index": 100
  },
  {
    "aya": [
      {
        "index": 1,
        "text": "آن حادثه کوبنده،"
      },
      {
        "index": 2,
        "text": "و چه حادثه کوبنده\u200cای!"
      },
      {
        "index": 3,
        "text": "و تو چه می\u200cدانی که حادثه کوبنده چیست؟! (آن حادثه همان روز قیامت است!)"
      },
      {
        "index": 4,
        "text": "روزی که مردم مانند پروانه\u200cهای پراکنده خواهند بود،"
      },
      {
        "index": 5,
        "text": "و کوه\u200cها مانند پشم رنگین حلاّجی\u200cشده می\u200cگردد!"
      },
      {
        "index": 6,
        "text": "امّا کسی که (در آن روز) ترازوهای اعمالش سنگین است،"
      },
      {
        "index": 7,
        "text": "در یک زندگی خشنودکننده خواهد بود!"
      },
      {
        "index": 8,
        "text": "و امّا کسی که ترازوهایش سبک است،"
      },
      {
        "index": 9,
        "text": "پناهگاهش «هاویه» [= دوزخ\u200c] است!"
      },
      {
        "index": 10,
        "text": "و تو چه می\u200cدانی «هاویه» چیست؟!"
      },
      {
        "index": 11,
        "text": "آتشی است سوزان!"
      }
    ],
    "index": 101
  },
  {
    "aya": [
      {
        "index": 1,
        "text": "افزون طلبی (و تفاخر) شما را به خود مشغول داشته (و از خدا غافل نموده) است."
      },
      {
        "index": 2,
        "text": "تا آنجا که به دیدار قبرها رفتید (و قبور مردگان خود را برشمردید و به آن افتخار کردید)!"
      },
      {
        "index": 3,
        "text": "چنین نیست که می\u200cپندارید، (آری) بزودی خواهید دانست!"
      },
      {
        "index": 4,
        "text": "باز چنان نیست که شما می\u200cپندارید؛ بزودی خواهید دانست!"
      },
      {
        "index": 5,
        "text": "چنان نیست که شما خیال می\u200cکنید؛ اگر شما علم الیقین (به آخرت) داشتید (افزون طلبی شما را از خدا غافل نمی\u200cکرد)!"
      },
      {
        "index": 6,
        "text": "قطعاً شما جهنّم را خواهید دید!"
      },
      {
        "index": 7,
        "text": "سپس (با ورود در آن) آن را به عین الیقین خواهید دید."
      },
      {
        "index": 8,
        "text": "سپس در آن روز (همه شما) از نعمتهایی که داشته\u200cاید بازپرسی خواهید شد!"
      }
    ],
    "index": 102
  },
  {
    "aya": [
      {
        "index": 1,
        "text": "به عصر سوگند،"
      },
      {
        "index": 2,
        "text": "که انسانها همه در زیانند؛"
      },
      {
        "index": 3,
        "text": "مگر کسانی که ایمان آورده و اعمال صالح انجام داده\u200cاند، و یکدیگر را به حق سفارش کرده و یکدیگر را به شکیبایی و استقامت توصیه نموده\u200cاند!"
      }
    ],
    "index": 103
  },
  {
    "aya": [
      {
        "index": 1,
        "text": "وای بر هر عیبجوی مسخره\u200cکننده\u200cای!"
      },
      {
        "index": 2,
        "text": "همان کس که مال فراوانی جمع\u200cآوری و شماره کرده (بی\u200cآنکه مشروع و نامشروع آن را حساب کند)!"
      },
      {
        "index": 3,
        "text": "او گمان می\u200cکند که اموالش او را جاودانه می\u200cسازد!"
      },
      {
        "index": 4,
        "text": "چنین نیست که می\u200cپندارد؛ بزودی در «حُطَمه» [= آتشی خردکننده\u200c] پرتاب می\u200cشود!"
      },
      {
        "index": 5,
        "text": "و تو چه می\u200cدانی «حُطمه» چیست؟!"
      },
      {
        "index": 6,
        "text": "آتش برافروخته الهی است،"
      },
      {
        "index": 7,
        "text": "آتشی که از دلها سرمی\u200cزند!"
      },
      {
        "index": 8,
        "text": "این آتش بر آنها فروبسته شده،"
      },
      {
        "index": 9,
        "text": "در ستونهای کشیده و طولانی!"
      }
    ],
    "index": 104
  },
  {
    "aya": [
      {
        "index": 1,
        "text": "آیا ندیدی پروردگارت با فیل سواران [= لشکر ابرهه که برای نابودی کعبه آمده بودند] چه کرد؟!"
      },
      {
        "index": 2,
        "text": "آیا نقشه آنها را در ضلالت و تباهی قرار نداد؟!"
      },
      {
        "index": 3,
        "text": "و بر سر آنها پرندگانی را گروه گروه فرستاد،"
      },
      {
        "index": 4,
        "text": "که با سنگهای کوچکی آنان را هدف قرارمی\u200cدادند؛"
      },
      {
        "index": 5,
        "text": "سرانجام آنها را همچون کاه خورده\u200cشده (و متلاشی) قرار داد!"
      }
    ],
    "index": 105
  },
  {
    "aya": [
      {
        "index": 1,
        "text": "(کیفر لشکر فیل\u200cسواران) بخاطر این بود که قریش (به این سرزمین مقدس) الفت گیرند (و زمینه ظهور پیامبر فراهم شود)!"
      },
      {
        "index": 2,
        "text": "الفت آنها در سفرهای زمستانه و تابستانه (و بخاطر این الفت به آن بازگردند)!"
      },
      {
        "index": 3,
        "text": "پس (بشکرانه این نعمت بزرگ) باید پروردگار این خانه را عبادت کنند،"
      },
      {
        "index": 4,
        "text": "همان کس که آنها را از گرسنگی نجات داد و از ترس و ناامنی ایمن ساخت."
      }
    ],
    "index": 106
  },
  {
    "aya": [
      {
        "index": 1,
        "text": "آیا کسی که روز جزا را پیوسته انکار می\u200cکند دیدی؟"
      },
      {
        "index": 2,
        "text": "او همان کسی است که یتیم را با خشونت می\u200cراند،"
      },
      {
        "index": 3,
        "text": "و (دیگران را) به اطعام مسکین تشویق نمی\u200cکند!"
      },
      {
        "index": 4,
        "text": "پس وای بر نمازگزارانی که..."
      },
      {
        "index": 5,
        "text": "در نماز خود سهل\u200cانگاری می\u200cکنند،"
      },
      {
        "index": 6,
        "text": "همان کسانی که ریا می\u200cکنند،"
      },
      {
        "index": 7,
        "text": "و دیگران را از وسایل ضروری زندگی منع می\u200cنمایند!"
      }
    ],
    "index": 107
  },
  {
    "aya": [
      {
        "index": 1,
        "text": "ما به تو کوثر [= خیر و برکت فراوان\u200c] عطا کردیم!"
      },
      {
        "index": 2,
        "text": "پس برای پروردگارت نماز بخوان و قربانی کن!"
      },
      {
        "index": 3,
        "text": "(و بدان) دشمن تو قطعاً بریده\u200cنسل و بی\u200cعقب است!"
      }
    ],
    "index": 108
  },
  {
    "aya": [
      {
        "index": 1,
        "text": "بگو: ای کافران!"
      },
      {
        "index": 2,
        "text": "آنچه را شما می\u200cپرستید من نمی\u200cپرستم!"
      },
      {
        "index": 3,
        "text": "و نه شما آنچه را من می\u200cپرستم می\u200cپرستید،"
      },
      {
        "index": 4,
        "text": "و نه من هرگز آنچه را شما پرستش کرده\u200cاید می\u200cپرستم،"
      },
      {
        "index": 5,
        "text": "و نه شما آنچه را که من می\u200cپرستم پرستش می\u200cکنید؛"
      },
      {
        "index": 6,
        "text": "(حال که چنین است) آیین شما برای خودتان، و آیین من برای خودم!"
      }
    ],
    "index": 109
  },
  {
    "aya": [
      {
        "index": 1,
        "text": "هنگامی که یاری خدا و پیروزی فرارسد،"
      },
      {
        "index": 2,
        "text": "و ببینی مردم گروه گروه وارد دین خدا می\u200cشوند،"
      },
      {
        "index": 3,
        "text": "پروردگارت را تسبیح و حمد کن و از او آمرزش بخواه که او بسیار توبه\u200cپذیر است!"
      }
    ],
    "index": 110
  },
  {
    "aya": [
      {
        "index": 1,
        "text": "بریده باد هر دو دست ابولهب (و مرگ بر او باد)!"
      },
      {
        "index": 2,
        "text": "هرگز مال و ثروتش و آنچه را به دست آورد به حالش سودی نبخشید!"
      },
      {
        "index": 3,
        "text": "و بزودی وارد آتشی شعله\u200cور و پرلهیب می\u200cشود؛"
      },
      {
        "index": 4,
        "text": "و (نیز) همسرش، در حالی که هیزم\u200cکش (دوزخ) است،"
      },
      {
        "index": 5,
        "text": "و در گردنش طنابی است از لیف خرما!"
      }
    ],
    "index": 111
  },
  {
    "aya": [
      {
        "index": 1,
        "text": "بگو: خداوند، یکتا و یگانه است؛"
      },
      {
        "index": 2,
        "text": "خداوندی است که همه نیازمندان قصد او می\u200cکنند؛"
      },
      {
        "index": 3,
        "text": "(هرگز) نزاد، و زاده نشد،"
      },
      {
        "index": 4,
        "text": "و برای او هیچگاه شبیه و مانندی نبوده است!"
      }
    ],
    "index": 112
  },
  {
    "aya": [
      {
        "index": 1,
        "text": "بگو: پناه می\u200cبرم به پروردگار سپیده صبح،"
      },
      {
        "index": 2,
        "text": "از شرّ تمام آنچه آفریده است؛"
      },
      {
        "index": 3,
        "text": "و از شرّ هر موجود شرور هنگامی که شبانه وارد می\u200cشود؛"
      },
      {
        "index": 4,
        "text": "و از شرّ آنها که با افسون در گره\u200cها می\u200cدمند (و هر تصمیمی را سست می\u200cکنند)؛"
      },
      {
        "index": 5,
        "text": "و از شرّ هر حسودی هنگامی که حسد می\u200cورزد!"
      }
    ],
    "index": 113
  },
  {
    "aya": [
      {
        "index": 1,
        "text": "بگو: پناه می\u200cبرم به پروردگار مردم،"
      },
      {
        "index": 2,
        "text": "به مالک و حاکم مردم،"
      },
      {
        "index": 3,
        "text": "به (خدا و) معبود مردم،"
      },
      {
        "index": 4,
        "text": "از شرّ وسوسه\u200cگر پنهانکار،"
      },
      {
        "index": 5,
        "text": "که در درون سینه انسانها وسوسه می\u200cکند،"
      },
      {
        "index": 6,
        "text": "خواه از جنّ باشد یا از انسان!"
      }
    ],
    "index": 114
  }
]}}